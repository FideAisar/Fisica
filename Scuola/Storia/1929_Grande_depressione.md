---
title: Grande depressione
author: Federico Cesari 
tags: [Doc]
date: 2023/03/27
---
# Grande depressione

**Anni 20**
Gli anni venti furono un periodo di rapida crescita economica per l'economia occidentale. Gli Stati Uniti, grazie al potenziamento dell'industria pesante e del conseguente aumento crescente del commercio internazionale, trainava l'economia mondiale. Questa dinamica espansiva si estese anche in Europa dove gli stati conobbero un periodo di crescita postbellica.

**Crolla Wall Street**
Dopo essere saliti verticalmente negli ani venti, dal 29 al 33 gli indici di crescita economica crollarono. Il 24 ottobre 1929, il "giovedì nero" crollò la Borsa di Wall Street che da almeno due anni era sede di *giganteschi movimenti speculativi* frutto della crescita economica. A Wall Street venivano venduti e comprati milioni di azioni da speculatori o da piccoli risparmiatori (processo che alimentò anche un economia speculativa della carta basata su beni immaginari).
13 milioni di azioni vennero vendute al ribasso, scorte di prodotti invenduti aumentarono a dismisura, i prezzi all'ingrosso crollarono, si susseguirono licenziamenti e fallimenti di imprese.

Ai finanziamenti bancari non ricorsero solo le imprese, ma anche i semplici consumatori che si indebitavano per comprare la casa o l'automobile. Il crollo della borsa lasciò sul lastrico milioni di famiglie.

**Il perché della Grande Depressione**
L'enorme mole di investimenti erano per la maggior parte fatti da oligopoli attraverso l'indebitamento con le banche. Questo processo fece abbassare il prezzo dei prodotti di consumo e di conseguenza aumentare il numero di consumatori.
La depreSssione fu causata dalla debolezza della domanda che non riuscì a stare al passo con l'offerta e a stare al ritmo della produzione

**Ricadute sul ceto medio-basso**
Se nella crisi del 1873 l'eccesso di produzione si era scaricato sui prezzi e sui profitti delle aziende, ora la reazione fu di contrarre la produzione e *sostenere i prezzi*. I prezzi erano stabiliti dai grandi trust che decisero di bloccare la produzione pur di sostenere i prezzi e *tutelare i profitti*. Questo portò a un calo significativo degli stipendi con un conseguente aumento della disoccupazione.
I costi della crisi vennero quindi scaricati interamente sui ceti meno protetti e sulle piccole e medie imprese.

Chi non fu colpito invece furono i ricchi imprenditori che ripiegarono sull'evasione fiscale come J.P. Morgan o J.Paul Getty.

**Scelta protezionistica e fine del Gold Standard Exchange**
Gli USA, così come gli altri stati europei, scelse la via del protezionismo. Per scoraggiare la concorrenza estera e garantira all'industria nazionale un mercato interno protetto elevò barriere protezionistiche. Il commercio mondiale si ritrovò diminuito del 25% e sottoposto al controllo degli stati che ne stabilivano i limiti.

Il sistema monetario internazionale era basato sulla base aurea. Il governo inglese decise nel 31 di svalutare la sterlina e di sganciarla dall'oro. All'epoca la sterlina era la moneta per i pagamenti internazionali. Le altre nazioni risposero svalutando le rispettive valute paralizzando ancora di più il mercato mondiale.

**Conseguenze politiche**
In un mondo dominato da mercati protetti, grandi gruppi industriali e stato divennero strettamente legati. L'allargamento del mercato interno divenne quindi una questione di stato. Le direttrici di queste tendenze erano state l'Imperialismo, il colonialismo e l'espansionismo militare.

# New Deal
Nel 1932 negli Stati Uniti venne eletto Franklin Delano Roosevelt (Nel suo primo discorso disse:»The only think we have to fear is fear itself».), senatore e governatore dello stato di New York. Roosevelt vinse le elezioni con  oltre 22 milioni di voti proponendo un programma di risanamento dell'economia e *della società* americane.
1. Rilanciare l'economia sostenendo non i prezzi ma il mercato: rilanciando la domanda.
2. Impedire nuove speculazioni borsistiche mettendo sotto controllo il sistema bancario.

Roosevelt si circondò di un brain trust di professori universitari, giornalisti, avvocati.
L'interventismo economico di Roosevelt prese il nome di New Deal = nuovo corso. Il New Deal voleva coniugare la libertà del mercato e una maggior equità sociale attraverso una redistribuzione del reddito in favore dei ceti meno abbienti. Tutto ciò senza ricorrere a nessuna ricetta di tipo socialista ma rimanendo all'interno dell'economia di mercato.

**Keynes**
John Maynard Keynes riconobbe nelle idee di Roosevelt un'applicazione delle proprie teorie. Inoltre Keynes in ‘Economic Consequences of the Peace’: si sosteneva che senza una ricostruzione della economia tedesca, la restaurazione di una stabile cultura liberale in Europa sarebbe stata impossibile.

Il Keynesismo è la concezione economica prevalsa in Occidente nel ‘900; il liberismo nel secolo precedente. Secondo il liberismo il sistema economico del libero mercato poteva portare al pieno impiego tutte le risorse, compreso il lavoro.
Ma negli anni ‘30 l’Occidente era pieno di disoccupati. Keynes ritiene che il sistema economico sia incapace di autoregolarsi: occorrono politiche pubbliche.

«Il capitalismo non è intelligente, non è bello, non è giusto, non è virtuoso e non produce i beni necessari». Keynes paragona il mercato alla lotta delle giraffe per accaparrarsi il fogliame. In questa lotta, molte giraffe moriranno di fame, altre mangeranno più del necessario, e una quantità di foglie finirà semplicemente calpestata per terra. Invece di lasciare tutto al caso, è necessario guidare l’economia attraverso politiche monetarie e fiscali perché i mercati il più delle volte falliscono: la disoccupazione di massa ne è l’esempio più evidente.

**Welfare state**
Roosevelt si impegnò per garantire ai cittadini alcune necessità primarie come la casa, il lavoro... negli anni 30 si registra un potenziamento del Welfar in moltissimi stati occidentali, tra cui anche gli USA.
- Emergency Banking Act: Il governo rafforzò la Federal Reserve Bank che divene quasi una banca centrale.
- Work Progress Administration fu un organismo speciale che aprì grandi cantieri di lavori pubblici capaci di assorbire un alto numero di disoccupati.
- Wagner Act: vengono riconosciuti i diritti sindacali dei lavoratori e scoraggiò la formazione di sindacati filopadronali.
- Social Security Act: protesse i lavoratori con un sistema di assicurazioni per la vecchiaia e sussidi secondo un sistema misto di finanziamento.








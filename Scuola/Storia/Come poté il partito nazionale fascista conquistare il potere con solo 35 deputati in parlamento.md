---
title:  Come poté il partito nazionale fascista conquistare il potere con solo 35 deputati in parlamento
author: Federico Cesari 
tags: [Tema]
date: 2023/02/04
---
# Conquista del potere da parte del partito fascista

Benito Mussolini fondò i Fasci di combattimento nel 1919, anno nel quale lui era già piuttosto noto come ex socialista ed ex direttore dell’”Avanti!”. 

A seguito della rivoluzione in Russia e del Biennio Rosso, che vide imponenti proteste dei lavoratori, la paura di nuove rivolte operaie permise a Mussolini di conquistare il favore anche di grandi proprietari agrari e del ceto piccolo e medio borghese. Anche i ceti medi ambivano a una “Nuova Italia” che riconoscesse loro un ruolo centrale nella società.  Luigi Salvatorelli, giornalista e storico, spiega nel suo scritto “Nazionalfascismo” come l’adesione della piccola borghesia fosse stata un elemento fondamentale del successo del nuovo movimento fascista: il fascismo rappresentò infatti la lotta di classe della piccola borghesia poiché si opponeva sia al capitalismo sia al proletariato. Il programma dei Fasci era vago e puntava ad assecondare i cambiamenti dell’opinione pubblica proponendo idee sia antiborghesi sia rivoluzionarie. La prima vera vittoria politica dei Fasci fu a seguito della conquista di Fiume (la cosiddetta “vittoria mutilata”) che divenne il simbolo nazionalista dell’incapacità dei liberali di tradurre la vittoria nell’affermazione della nazione. La due facce del fascismo tornano a farsi vedere nell’articolo scritto da Mussolini a seguito dell’evento: il movimento fascista tentava di accreditarsi come forza al contempo nazionae e rivoluzionaria rivolgendosi contemporaneamente ai proletari che avevano combattuto nell’impresa e al ceto medio con idee nazionaliste.

Alle elezioni del 1921 Mussolini e altri 32 deputati ottennero un seggio in parlamento grazie all'alleanza con i liberali voluta da Giolitti per contrastare l’avanzata dei socialisti. Il 30 ottobre  1922 le camicie nere marciarono su Roma, il re Vittorio Emanuele III non dichiarò lo stato d’assedio e incaricò Mussolini di formare un nuovo governo. Mussolini così diventa presidente del consiglio a soli 39 anni, con 32 deputati in parlamento e senza aver alcun incarico istituzionale fino ad allora. Nel 1923 con la Legge Acerbo Mussolini si assicurò una maggioranza fascista in parlamento preparandosi all’instaurazione della dittatura.

---
title: Giovanni Gentile - Lo stato etico
author:  Federico Cesari
tags: [Doc]
date: 02.10.2022
---
## Lo stato etico
Lo stato etico di Gentile viene espresso in pieno contrasto al pensiero di contrattualismo liberale della filosofia del tempo. Se l’individuo aveva assoluta precedenza rispetto allo stato (che era considerato unicamente un mezzo ai fini dell’uomo), con Gentile non può esistere un cittadino scollegato da esso e chi si sente estraneo è un immorale che non sente nel suo spirito lo spirito universale.

Lo stato è la vera autocoscienza perché aderendo a esso l’individuo giunge alla consapevolezza di sé come essere universale; non è più un vincolo per il cittadino e non lede la libertà di quest’ultimo ma, al contrario, è ciò che ne attua il vero volere e che ne potenzia la personalità. Così la vera democrazia è quella che non pone limiti allo stato (regime totalitario fascista). Essere autocoscienza della nazione vuol dire anche essere consapevole della propria unità storica: Mussolini sosteneva infatti un razzismo culturale rivendicando la consapevolezza di una cultura passata italiana erede di un grande popolo (quello romano).


---
tags: [broken]
---
**ARISTOTELE**

La deduzione o "sillogismo"Aristotele non ha in mente una maniera qualsiasi di argomentare e ragionare: si concentra sul procedimento di deduzione, per cui, date certe proposizioni come premesse, segue come conclusione una proposizione diversa. Lo stesso titolo Analitici, sebbene non risalga ad Aristotele, si riferisce al ragionamento analitico o analisi, che nel pensiero antico indica la **riconduzione di una certa proposizione alle premesse da cui deriva.**

**Correttezza formale e verità** • Gli Analitici primi, specialmente nel I libro, presentano una teoria formale della deduzione: ad Aristotele, cioe, preme indicare a quali condizioni una deduzione sia corretta, a prescindere dai contenuti delle proposizioni coinvolte nella deduzione, e quindi a prescindere dalla loro verità o falsità. Aristotele è forse il primo filosofo a essere pienamente cosciente che **si può avere un ragionamento logicamente corretto e rigoroso, i cui contenuti siano falsi**. E negli Analitici primi, la sua preoccupazione è quella di discriminare le deduzioni formalmente corrette da quelle sbagliate, e non tanto le vere dalle false. In questo senso, la logica aristotelica si configura come la prima vera e propria logica formale nella storia del pensiero di tutti i tempi.

Già nel II libro degli Analitici primi, tuttavia, 1'approccio di Aristotele cambia: inizia a prendere in considerazione la verità o la falsità delle proposizioni che compongono alcuni tipi di deduzione.E - come vedremo - negli Analitici secondi la considerazione dei contenuti delle proposizioni dedotte diviene essenziale, perchè il procedimento deduttivo fa tutt'uno con il sapere scientifico.

**Premesse della deduzione** • La deduzione può essere paragonata a una catena. E, come ogni catena, possiede degli anelli. Questi anelli sono almeno due proposizioni che svolgono la funzione di premessa, e un'altra proposizione che costituisce la conclusione. Le caratteristiche delle proposizioni che sono rilevanti dal punto di vista della correttezza formale del ragionamento deduttivo coincidono con la loro forma affermativa o negativa, e con il fatto di essere universali o particolari.

**Termini della deduzione** • A loro volta, le proposizioni contengono termini (nel ruolo di soggetto o di predicato), ai quali spetta una posizione precisa nella catena argomentativa.Prendiamo come esempio la seguente deduzione:

-   Premessa 1:tutti gli esseri umani sono mortali
-   Premessa 2: il professore di filosofia è un essere umano
-   Conclusione: il professore di filosofia è mortale

Anche se Aristotele li definisce un po' diversamente, si può dire che il termine che ricorre nelle premesse, ma non nella conclusione (nel caso scelto: "essere umano"), è il termine medio o il medio; i termini che ricorrono nelle premesse e nella conclusione sono gli estremi, più in particolare: estremo minore è il termine che compare nella conclusione come soggetto (qui: "il professore di filosofia"), ed estremo maggiore è il termine che compare nella conclusione come predicato ("mortale").Di conseguenza, la premessa che contiene l'estremo maggiore viene definita "premessa maggiore" (la "premessa 1" dell'esempio), mentre quella che contiene l'estremo minore viene detta "premessa minore" (la "premessa 2" dell'esempio).

**La deduzione e il sillogismo**: sillogismi perfetti e imperfetti * II nome che Aristotele usa per indicare la deduzione è syllogismós (συλλογισμóς), che tradizionalmente si traduce sillogismo. Tutti i procedimenti deduttivi sono, secondo Aristotele, sillogismi.Esistono, però, alcuni sillogismi-base, che sono perfetti: sono, cioè, ragionamenti impeccabili dal punto di vista della correttezza formale, presentano completa coerenza argomentativa, concatenano, insomma, le proposizioni che li compongono in maniera ferrea, ordinata e solida. E, soprattutto, hanno il pregio di non ammettere eccezioni: riescono ad argomentare in modo tale da conferire massima universalità al ragionamento che sviluppano La loro importanza è fondamentale, perché forniscono il criterio in virtù del quale verificare e garantire la correttezza di ogni altro sillogismo: si possono, infatti, ricondurre tutti i sillogismi imperfetti a sillogismi perfetti, rendendo così pienamente corretti e ineccepibili ragionamenti che originariamente non lo sono.Le forme del sillogismo perfetto coincidono propriamente con i quattro modi della prima figura del sillogismo. La loro definizione solleva quindi numerose questioni preliminari:

1.  Che cosa si intende per figure del sillogismo?
2.  E qual è la "prima figura" del sillogismo?
3.  Che cosa si intende per modi del sillogismo?
4.  E quali sono i "quattro modi della prima figura"?

_«Chiamo dunque sillogismo perfetto quello che oltre a quanto è stato assunto non ha bisogno di null'altro, affinché si riveli la necessità della deduzione, e chiamo invece imperfetto il sillogismo che esige l'aggiunta di uno o di parecchi oggetti, i quali sono bensì richiesti necessariamente dai termini posti alla base, ma non sono stati assunti attraverso le premesse» **.Aristotele, Analitici primi**_

### Le tre figure del sillogismo

Tutti i sillogismi vengono raggruppati in tre "figure", cioe in tre grandi schemi o tipi, che si distinguono per la diversa posizione che il termine medio ricopre, nelle premesse, rispetto agli estremi.

---

**La PRIMA FIGURA** • Nella prima figura del sillogismo il **termine medio è soggetto nella premessa maggiore e predicato nella minore**. Per questo motivo, i medievali la indicavano con l'abbreviazione sub-prae, che deriva da; subjectum-praedicatum. Va ancora bene l'esempio di prima:

-   Tutti gli esseri umani sono mortali
-   Il professore di filosofia è un essere umano
-   Il professore di filosofia è mortale

**La SECONDA FIGURA** • Nella seconda figura del sillogismo il **termine medio compare due volte come predicato**, nella premessa maggiore e nella minore. Perciò fu indicata con 1'abbreviazione bis-prae, ossia "due volte" (bis) "predicato" (praedicatum). Una delle premesse, in questo caso, è sempre negativa. Un esempio può essere il seguente:

-   Nessun asino è bipede
-   Ogni essere umano è bipede
-   Nessun essere umano è un asino

**La TERZA FIGURA** • Nella terza figura del sillogismo il **termine medio compare due volte come soggetto**, nella premessa maggiore e nella minore. Fu quindi chiamato bis-sub, da "due volte" (bis) "soggetto" (subjectum). Per esempio:

-   Qualche essere umano non è buono
-   Ogni essere umano è intelligente
-   Qualcuno di intelligente non è buono

### I modi del sillogismo: i quattro modi della prima figura

Ciascuna delle tre figure del sillogismo possiede diversi modi: si tratta di varianti, che mutano a seconda della forma affermativa o negativa delle premesse e della conclusione, e a seconda della loro natura universale o particolare. Aristotele cataloga ed esemplifica tutti i modi di tutte le figure del sillogismo, ma qui è sufficiente esaminare i quattro modi della prima figura, perchè - lo ricordiamo - costituiscono le forme del sillogismo perfetto, che sono criterio e punto di riferimento per ogni deduzione corretta.Primo modo della prima figura: "BaRBaRa"• Nel primo modo della prima figura del sillogismo, le due premesse sono proposizioni universali affermative, e anche la conclusione è universale affermativa. Perciò la tradizione ha indicato questi sillogismi con il nome"BaRBaRa", dove le tre a stanno per le tre proposizioni affermative che compongono il sillogismo. Un esempio puo essere il seguente:

(a) Tutti gli essere umani sono fallibili

(a) Tutti i professori di filosofia sono esseri umani

(a) Tutti i professori di filosofia sono fallibili

Secondo modo della prima figura:"CeLaReNT" • Nel secondo modo della prima figura del sillogismo, la premessa maggiore è universale negativa (indicata con la prima e della parola latina celarent), la premessa minore è universale affermativa (la a di celarent), la conclusione è universale negativa (la seconda e di celarent). Per esempio:

(e) Nessun essere umano è un asino

(a) Tutti gli studenti sono esseri umani

(e) Nessuno studente è un asino

Terzo modo della prima figura:"DaRii" • Nel terzo modo della prima figura del sillogismo, la premessa maggiore è universale affermativa (la adella parola latina Darii), la minore e la conclusione sono particolari affermative (indicate con le due i di Darii). Per esempio:

(a) Tutti i mammiferi sono animali

(i) Qualche essere vivente è mammifero

(i) Qualche essere vivente è animale

Quarto modo della prima figura: "FeRio" • Nel quarto modo della prima figura del sillogismo, la premessa maggiore è universale negativa (indicata con la e di Ferio), la minore è particolare affermativa (indicata con la i di Ferio), e la conclusione è particolare negativa (indicata con la o di Ferio). Un esempio:

(e) Nessun essere umano è un rettile

(i) Qualche essere vivente è un essere umano

(o) Qualche essere vivente non è un rettile

La riduzione dei sillogismi imperfetti a quelli perfettiII fatto che siano perfetti solo i sillogismi nei modi della prima figura non impedisce che tutti gli altri sillogismi possano diventare da imperfetti perfetti: la condizione è che siano riportati o ridotti a sillogismi perfetti. Come avviene questa riduzione?

**La conversione delle proposizioni** • Le premesse di un sillogismo imperfetto vengono trasformate in quelle di un sillogismo perfetto attraverso un processo di conversione delle proposizioni. In generale, convertire una proposizione x in una proposizione y significa che il soggetto di xdiventa predicato in y, e viceversa. Per esempio, "nessun essere umano è quadrupede" viene convertita in: "nessun quadrupede è un essere umano". In alcuni casi, la conversione comporta una modificazione della quantità della proposizione, che da universale diventa particolare, come accade, per esempio, nell’affermazione "tutti gli uomini sono mortali": la sua conversa non è "tutti i mortali sono uomini" - perché ci puo essere qualcosa di mortale oltre agli uomini -, ma "alcuni dei mortali sono uomini".Un esempio • Facciamo ora un esempio del modo in cui la conversione delle proposizionipermette ad Aristotele di riportare un sillogismo imperfetto a uno perfetto. Prendiamo il seguente sillogismo, che appartiene alia seconda figura:nessun essere umano è quadrupedetutti i cani sono quadrupedinessun cane è un essere umanoSe convertiamo la premessa maggiore, che diventa "nessun quadrupede è un essere umano", otteniamo un sillogismo della prima figura, nel modo "CeLaReNT":nessun quadrupede è un essere umanotutti i cani sono quadrupedinessun cane è un essere umanoUna riduzione completa? • Aristotele procede alla riduzione dei sillogismi imperfetti a sillogismi perfetti in maniera dettagliata e sistematica, e sostiene che la sua riduzione è completa: riuscirebbe, cioè, a riportare tutti i sillogismi ai quattro modi della prima figura. In buona misura, ci riesce veramente, però occorre considerare che egli stesso contempla l'esistenza di argomentazioni corrette, che non hanno forma sillogistica, e quindi non possono essere rcondotte a sillogismi perfetti. Un esempio di queste argomentazioni è il cosiddetto modus ponens, secondo cui, posta una certa premessa, discende immediatamente una certa conseguenza: "se vale x, allora vale y. Se le premesse della deduzione sono vere, la conclusione non può essere falsa.
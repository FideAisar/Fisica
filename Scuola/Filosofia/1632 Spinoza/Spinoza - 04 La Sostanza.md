---
tags: [Doc/subDoc]
---

## Etica dimostrata secondo l'ordine geometrico
È una sorta di enciclopedia dove sono trattati vari **problemi metafisici, gnoseologici, antropologici, morali...**
Si serve di un metodo prettamente **matematico** nel quale utilizza: *definizioni, assiomi, proposizioni, dimostrazioni.* I motivi del perché utilizzi questo metodo possono essere:
1. Influenza della moda matematizzante e voler perseguire l'ideale di un **sapere rigoroso**.
2. Spinoza è un ammiratore della matematica e vede in essa proprietà **sintetiche** e **precise**.
3. Spinoza crede che la realtà abbia caratteristiche matematiche.

La più accreditata è quella che sostiene che Spinoza volesse trattare i temi con **assoluta precisione** (caratteristica simile a Cartesio).

## La Sostanza
**Sostanza medievale:** Prima di parlare della sostanza intesa da Spinoza è necessario guardare a cosa veniva attribuito il nome di sostanza precedentemente. La sostanza era l'**ousia platonica** o il **sinolo aristotelico**; nella tradizione medievale la sostanza era sia la forma sia il sinolo (l'individuo concreto in cui è incarnata). 
**Sostanza cartesiana:** Cartesio credeva in una sostanza indipendente che esiste per sé stessa. Questa quindi finiva per essere riferita a Dio. Accanto alla sostanza prima Cartesio vede altre sostanze seconde: la [[Cartesio - 07 Dualismo cartesiano|res extensa e la res cogitans]].

Secondo Spinoza invece la sostanza si può definire in modo ontologico e concettuale ed è: 
1. **Ciò che è in se e per se e non ha bisogno di niente per esistere:** È quindi autosufficiente.
2. **Ciò di cui il concetto non necessita altri concetti per essere concepito:** È concepibile solo tramite sé stessa.

>La sostanza gode di una totale **autonomia ontologica e concettuale**.

Caratteristiche della sostanza: *increata, eterna, infinita, unica.* Le seguenti caratteristiche non possono che appartenere a Dio. In più Spinoza attribuisce alla sostanza causa ed effetto.

> Sostanza = DIO = Natura     ->     *Deus sive natura*


Spinoza riconosce quindi che Dio **non è al di fuori del mondo** ma **ne è parte integrante**, pensiero simile a quello ebraico-cristiano che crede in un Dio sceso in Terra. Essendo Dio la sostanza è anche infinito e *come una circonferenza infinita* contiene tutto al suo interno e non ha nulla all'esterno. Da questa concezione Spinoza arriva a un pensiero **panteistico**, nel quale da Dio/Natura/Sostanza derivano ed esistono tutte le cose.
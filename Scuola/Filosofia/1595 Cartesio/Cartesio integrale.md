---
tags: [Doc]
---
# Cartesio
### 20-12-2021

## 1. Il Metodo
Cartesio si accorge di non essere capace di distinguere il vero dal falso (aiutato anche dalla sua esperienza a [[Cartesio - 01 Vita#^555b62|La Flèche]]).

L'uomo deve diventare **padrone e possessore della natura**, deve saper distinguere il vero dal falso e saper finalizzare questa capacità a qualcosa di utile; la filosofia di Cartesio per questo non è unicamente **teoretica** ma anche **pratica.**
Il filosofo si vede ottimista sulla riuscita dell'uomo nell'impresa, dovrà essere in grado di saper sfruttare al massimo gli strumenti e puntare alla conservazione della salute, unico bene necessario alla vita.

>Il **metodo** (*meta + odos -> oltre la via*) è uno strumento unico e semplice che serva all'uomo per dominare la natura in ogni campo teoretico e pratico.


**Giustificazione del metodo:** Per formulare le regole del metodo Cartesio si avvale della **matematica** in modo da rintracciare qualcosa di vero e concreto supportato da prove. Inoltre secondo lui le scienze matematiche **sono già in possesso del metodo**, l'uomo deve essere capace di estrapolarle da esse e saperle rendere generali per applicarle in tutte le branche del sapere.

>La filosofia è come un albero in cui le radici sono la metafisica, il tronco è la fisica e i rami sono la medicina, la meccanica, la filosofia...

Cartesio afferma che la **conoscenza è scienza**, questa è essenziale nella vita dell'uomo e va messa in pratica per il benessere civile.

**Compito del filosofo:** Secondo Cartesio il filosofo deve:
1. Formulare le [[Cartesio - 04 Le regole del metodo|regole]] del metodo con un procedimento matematico.
2. Comprendere il valore universale del metodo
3. Dimostrare la veridicità di esso in tutte le branche del sapere.
---
## 2. Regole del metodo
Nella seconda parte del [[Cartesio - 02 Opere#^b95976|Discorso sul metodo]] formula le 4 regole del metodo:
1. **Evidenza**: regola fondamentale, è l'intuizione **chiara e distinta** di tutto ciò che osserviamo. L'obiettivo è eliminare tutto ciò che non è esente dal [[Cartesio - 05 Il dubbio e il cogito|dubbio]].
2. **Analisi**: dividere ciò che si analizza in più parti per esaminarle più facilmente.
3. **Sintesi**: si passa dal particolare all'universale.
4. **Enumerazione**: controllo dell'analisi, **Revisione**: controlla la sintesi.

---
## 3. Il Dubbio
Cartesio utilizza il **dubbio** come mezzo per **risalire alla radice delle regole del metodo.** Il dubbio cartesiano non approderà all'epoké (sospensione del giudizio) in quanto il suo è un dubbio metodico, non un dubbio per principio.

**Dubbio metodico:** Inizialmente bisogna dubitare di tutto, bisogna sospendere ogni conoscenza precedente che si dava per scontata o comunemente accettata. Dare per falso tutto ciò in cui il dubbio è possibile. Le conoscenze sensibili sono le più colpite in quanto i sensi sono facilmente corruttibili.

**Dubbio iperbolico:** Una volta sospeso il giudizio su tutto ciò che era sensibile al dubbio Cartesio si chiede se anche verità date e certe come quelle matematiche siano al sicuro. Arriva alla conclusione che l'uomo non si può fidare nemmeno di quelle se si tiene conto della teoria del **genio maligno**. 
*Es: $2+3 =5$ sempre, sia che si dorma sia da svegli. Eppure nei sogni noi possiamo immaginare anche oggetti o eventi fantastici. Il dubbio quindi è che l'uomo sia stato creato da un genio maligno che lo vuole ingannare.*
Il dubbio diventa **universale**.

>L'unica verità che si sottrae al cogito è il **soggetto pensante (cogito ergo sum)**

## 4. Il cogito
Io esisto se non come soggetto che **dubita e pensa.** Sono: ^bb70d1
- Spirito
- Intelletto
- Ragione

---
## 5. Le idee e Dio
**Problema rapporto idee/realtà:** Il concetto del cogito lascia ancora aperta la discussione delle altre esistenze ed evidenze sulle quali continua a gravare l'ipotesi del **genio maligno**.  Io sono infatti sicuro che le mie idee esistano in quanto tali, in quanto oggetti del mio pensiero. -> [[Platone - Idee]]
>Queste idee esistono nel mio spirito; ma esistono anche le cose a esse corrispondenti?

Cartesio divide quindi le _idee_ in 3 categorie
1. Idee __Innate__, (capacità di pensare e avere idee) *(Idea di Dio = innata)*
2. Idee __avventizie__, estranee o venute da fuori (idee delle cose naturali)
3. Idee __fattizie__, formate o trovate da me stesso (idee delle cose inventate o chimeriche)

**Idea di Dio:** L'idea di Dio, essere *perfetto, infinito, eterno, onnisciente, onnipotente, creatore*, dovrebbe avere le stesse caratteristiche di Dio. È quindi difficile che questa sia stata creata dalla mia mente. L'idea di Dio è *innata, oggettiva.*

*Prove dell'esistenza di Dio:*
>  La causa dell'idea di una sostanza infinita deve essere una sostanza infinita che deve essere creata da una sostanza infinita. **Prima prova dell'esistenza di DIO**

>Io sono un essere imperfetto (dimostrato dal dubbio), se fossi la causa di me stesso mi sarei fatto perfetto, se quindi non mi sono creato io mi ha creato Dio. Mi ha creato finito ma con l'idea dell'infinito. **Seconda prova dell'esistenza di DIO**

>Non è possibile concepire Dio come Essere perfetto senza ammettere la sua esistenza in quanto questa è una delle sue perfezioni necessarie.
>"come non si può concepire un triangolo con due angoli retti interni non si può concepire un essere perfetto che non esiste". **Terza prova dell'esistenza di Dio (ontologica)**

### 5.1. Dio come garante dell'evidenza
Dio è garante delle idee avventizie. L'uomo è tenuto a usare l'intelletto e con esso lui non può sbagliare in quanto questo è stato *donato da Dio*, tutto ciò che è chiaro ed evidente deve essere vero in quanto garantita da Dio.  ->[[Platone - Evidenza]]
L'evidenza secondo Cartesio è ciò che caratterizza la verità, ciò che è chiaro e distinto ed esclude il dubbio; è inoltre la garanzia dell'esistenza di un Dio buono e verace che non inganna le sue creature.

Nonostante questo **l'uomo erra**. Quando l'uomo si affida alla **volontà** non riesce a cogliere le cose in maniera chiara e distinta. Non deve cadere nella trappola dei **desideri**.
La volontà infatti è molto più estesa dell'intelletto in quanto libera

>L'**errore** deriva unicamente dal libero arbitrio donato da Dio. Si può sfuggire all'errore soltanto seguendo le regole del metodo, soprattutto quella dell'evidenza. -> [[Cartesio - 08 Metodo]]

### 5.2. Accuse di circolo vizioso
Cartesio viene accusato della creazione di un circolo vizioso in quanto spiegava Dio tramite l'evidenza e l'evidenza tramite Dio:
	**Cogito** -> Idee avventizie -> Dio garante -> Idea di Dio -> soggetto pensante -> **Cogito**
Cartesio si difende dicendo che l'unico garante e creatore è Dio e non l'uomo

---
## 6. Res cogitans e res extensa
**Res cogitans:** sostanza pensante, equivale all'io, al soggetto pensante. Questa è inestesa e consapevole.
- Incorporea
- consapevole
- libera

**Res extensa:** è una sostanza materiale, divisibile in parti e quindi estesa. Questa è estesa, spaziale, inconsapevole e meccanicamente determinata.
- Corporea e spaziale
- Inconsapevole
- Determinata
Il *soggetto pensante* si riconosce anche sotto forma di **corpo materiale** e percepisce il mondo attorno a lui tramite i sensi sotto forma di **materia.**
Tutto è occupato dalla materia, il *vuoto* non è concepito in quanto è un soggetto confuso e senza spiegazione

>Esempio della tavoletta di cera

Cartesio ha una visione meccanicistica come [[Democrito|Democrito]]. La materia ha quindi delle caratteristiche oggettive e soggettive: 
	Oggettive: *larghezza, profondità, altezza, figura, movimento, numero...*
	Soggettive: odore, colore, suono.
>"Una spugna se imbevuta d'acqua cambia la sua forma ma non la sua essenza, non la materia di cui è costituita."
> [[Cartesio - 07.1 La res extensa e le sue proprietà|Esempio della tavoletta di cera]]

Nasce il problema di risolvere il dualismo cartesiano, ovvero cercare di riunire le due sostanze e spiegare i processi che le legano.
- Da una parte c'è il **corpo**, ovvero una macchina che ha bisogno di carburante per funzionare, che si serve di processi meccanici e chimici. ("Come le lancette di un orologio con i loro ingranaggi"). Il corpo è la sostanza *che pare*.
- Dall'altra l'**anima**, la sostanza pensante.

**Soluzione al dualismo:** Cartesio arriva alla conclusione che ogni deficit della mente ha effetti sul corpo e ogni azione del corpo può suscitare un pensiero. Il legame anima-corpo è dato dalla **ghiandola pineale**, unica parte del cervello non divisa in due parti simmetriche. *Es: le sensazioni di fame e sete sono date dalla ghiandola pineale.*

---
## 7. La res extensa e le sue proprietà
Cartesio prende in esame una tavoletta di cera raccolta da un alveare e la riscalda vicino al fuoco.
Subito la tavoletta cambia: *forma, odore, aspetto, colore...* Da che era gialla, rigida e profumata è diventata biancastra molle e ha anche cambiato il suo odore. Nonostante ciò la materia di cui è composta è ancora là ed è intatta.

>Con questo esempio Cartesio riesce a spiegare i tratti dell'estensione.

---
## 8. Filosofia pratica
Cartesio nella terza parte del *Discorso sul metodo* stabilisce alcune regole di **morale provvisoria**. La finalità delle regole era quella di svolgere una vita felice.
> *Provvisoria* perché agli uomini ci vorrà del tempo per adeguarsi alle regole

Le regole rintracciate sono le seguenti:
1. **Obbedire alle leggi e ai costumi del paese**: bisogna rispettare la religione, accettare con moderazione le idee altrui, ascoltare i saggi ed evitare gli eccessi.
2. **Essere fermi e risoluti nelle proprie azioni**: una volta presa una posizione, anche se dubbiosa, bisogna perseguirla a ogni costo con fermezza.
3. **Vincere se stessi invece della fortuna**: Secondo Cartesio è meglio cambiare i propri desideri piuttosto che l'ordine del mondo. Nulla è in nostro possesso se non i nostri pensieri, l'uomo deve imparare a *esercitare la propria ragione*, essa è infatti **uguale per tutti gli uomini ed è utilizzata per arrivare alla verità**. ^15b3fe

>Dalle regole si evince che l'ideale centrale della morale cartesiana è la **saggezza**.

### 8.1. Studio delle passioni
Cartesio scrive *Le passioni dell'anima* dove distingue nell'anima **azioni** (volontarie) e **affezioni** (involontarie, costituite dalle emozioni).

>La *forza dell'anima* consiste nel saper **vincere le emozioni**.

Le emozioni fondamentali sono:
- **Gioia**: l'anima da essa è avvertita dalle cose utili al corpo.
- **Tristezza**: l'anima da essa è avvertita dalle cose nocive al corpo.
L'uomo naturalmente tende a inseguire la gioia e a fuggire dalla tristezza secondo un **principio di schiavitù** dal quale l'uomo tende a liberarsi. Tuttavia esso deve imparare a usare la ragione e distinguere cosa è bene e cosa no **solo attraverso l'esperienza** e non tramite le emozioni.

>Il dominio sulle emozioni è chiamato da Cartesio **Saggezza**. 

[[Cartesio - 09 Stoicismo cartesiano#^d34b7d|Passioni secondo Cartesio]]

---
## 9. Stoicismo cartesiano
Cartesio si può definire stoico quando dice di **vivere secondo ragione**, pensiero che condivide con la corrente stoica.
D'altro canto però sappiamo che Seneca (epoca di Nerone) si suicidò e condusse una vita all'insegna dell'**apatia**. 
Cartesio non condivide questo aspetto di Seneca anzi, secondo lui le passioni devono far parte della vita dell'uomo in modo da vivere in modo **virtuoso e felice.** L'uomo può sì avere delle passioni ma deve limitare i propri desideri per essere **liberi e razionali.** ^d34b7d

>Cartesio ricorda che la **saggezza** è la virtù per eccellenza.
---
title: Nietzsche
author: Federico Cesari
tags: [Doc]
date: 2023/01/17
---
# Nietzsche
Uno dei grandi nomi del decadentismo europeo (o del nichilismo europeo). La sua vita si svolge tra il 1844 e il 1900. Nasce a Roecken il 15 ottobre 1844. Fu un allievo brillante e a soli 24 anni ottenne la cattedra di lingua e letteratura greca a Basilea. Nasce quindi non come filosofo ma quella di filologo. Nietzsche visse sotto l'influenza di due padri spirituali [[Schopenhauer]] e di [[Wagner]]. Sarà proprio sotto consiglio di Wagner che Nietzsche pubblicherà la "Nascita della tragedia".

## La Nascita della Tragedia
Scrive sotto l'influenza di Schopenhauer e di Wagner, mentre parla della tragedia greca parla della cultura occidentale. La nascita della tragedia è un'opera di critica della cultura occidentale, mette a fuoco la sua nascita e le sue derive. I grandi studiosi della Grecia antica avevano condiviso con Nietzsche l'idea che la Grecia fosse l'inizio della cultura occidentale, eppure Nietzsche evidenziò i caratteri asiatici della cultura greca. Nella tragedia greca vede due impulsi contrastanti: 
- lo **spirito dionisiaco**: Il carattere asiatico nichilista è rappresentato dall'espressione del dionisiaco, l'esperienza del caos. Secondo Nietzsche sarà eliminato dalla tragedia a causa dello spirito socratico, intervenuto nella cultura greca che cancellerà l'aspetto osceno asiatico dalla tragedia.
- lo **spirito apollineo**: rappresenta invece l'impulso alla bella forma, reazione al dionisiaco e tentativo di sublimare il caos nella forma.

Nietzsche avrebbe voluto far tornare lo spirito dionisiaco e credeva fosse possibile grazie all'opera di Wagner. Il dionisiaco significava tornare a una riconciliazione con la natura alla quale la cultura occidentale e socratica aveva voltato le spalle.

## La tragedia
I satiri, metà umani e metà bestiali, lo spettatore civilizzato vede le differenze prodotte dalla civiltà e dalle istituzioni; La civiltà è una realtà illusoria che sulla scena si toglie la maschera e lo spettatore si vede per quello che è: il satiro barbuto. Di fronte al satiro barbuto l'uomo civile si contrae in una caricatura menzognera e ipocrita. La tragedia antica è quindi un momento di verità (se getta via le maschere). Questa è la vera funzione della tragedia che è andata perduta con [[Socrate]] e il razionalismo.

Tramite la tragedia il greco si consola, l'arte dà una speranza e una fuga in alternativa alla crudeltà della natura.

La tragedia greca muore suicida la fiorire di un nuovo genere artistico con i suoi lineamenti di base. La tragedia diventa la nuova *commedia attica* con Euripide che fa trionfare il razionalismo. Al posto del satiro barbuto Euripide mette l'uomo comune, la mediocrità cittadina.
>*Dioniso venne scacciato da una potenza demoniaca che parlava per bocca di Euripide: la divinità che parlava in lui non era Dioniso e neppure Apollo ma un demone appena nato: Socrate*


## Storia
Nietzsche attacca lo storicismo. L'uomo a differenza dell'animale ricorda. Nietzsche individua nella storia un'influenza *antivitalistica*. Per questo motivo attacca la cultura moderna estranea ai bisogni della vita. L'amore per la storia è una malattia, con [[Hegel]] e la sua tesi dell'integrale storicità del reale, il reale storicamente ultimo è senso e scopo di tutto ciò che è avvenuto. 

La storia però può essere utile in quanto storia monumentale critica e antiquaria.

## Freigeist
Nel 1879 abbandona Basilea e inizia il periodo che coincide con il distacco dagli eroi della giovinezza: Wagner e Schopenhauer. Nietzsche ripudia i padri spirituali e inizia la sua *filosofia del mattino* dove la figura principale è lo *spirito libero*, il *freigeist*.

Le opere : 
- Umano, troppo umano
- l'aurora
- la gaia scienza

Nietzsche comprende che dietro i grandi ideali c'è sempre l'istinto. Va alla ricerca dell'origine< più istintiva di ogni grande ideale. In particolare metafisica, religione e arte sono sottoposte a esame critico tramite il metodo storico-genealogico: ne rivela l'origine radicata negli istinti.

Il libro "Umano, troppo umano" è una collezione di pensieri sul tema del freigeist, un'opera simile a quella di [[@Pascal|Pascal]] (che viene saccheggiato da Nietzsche per la composizione dello scritto).

## Il mezzogiorno
"Così parlò Zarathustra". Libro scritto ispirato al vangelo, per parabole. Come messaggio però non ha l'arrivo del messia ma la *morte di Dio*. Come nel mito della caverna, nel quale il sapiente ritorna nella caverna per aiutare i compagni, così per Nietzsche è il ruolo dell'intellettuale occidentale. Per Nietzsche la filosofia e la conoscenza è *educazione*. Tornare nella caverna è molto pericoloso: rischi di essere ammazzato come Cristo e [[Socrate]]. 

## Also sprach Zarathustra
Testo con trama debole nella quale è facile perdersi. La discesa di Zarathustra è molto simile a quella del filosofo liberato che scende nella caverna a liberare i compagni che, bloccati dalle catene dell'ignoranza e della sensibilità, non potevano ascendere al mondo ideale. Per Nietzsche non c'è un mondo al di là di ciò che appare, ha quindi idee fortemente antimetafisiche. 

Ciò che è importante sono le intuizioni di Zarathustra e non la trama, che consiste per lo più in una discesa e ascesa dell'uomo sulla e dalla Terra. Il Superuomo è il senso della terra.

> Dio è morto e con lui tutta la metafisica, il vero dio è la Terra. Il sacrilegio più grande è quello contro la Terrascesa dell'uomo sulla e dalla Terra. Il Superuomo è il senso della terra.

L'uomo ha cercato la sua immortalità in Dio, per convincersi della sua immortalità ha abusato delle cose materiali, della natura per adornare in nome di questo immaginato mondo delle idee. L'appello di Zarathustra al superuomo è quello di tornare alla concretezza della nostra fisicità, la corporeità non è più condannata (anche [[Schopenhauer]] fa della corporeità la via per accedere al noumeno e quindi alla conoscenza; anche [[Feuerbach]] e [[Jonas]] parleranno in questi termini del corpo). Condanna la chiesa e le sue *sovraterrene speranze* che svalutano la vita stessa, la vita naturale che Zarathustra insegna ad apprezzare e a esaltare.

**Delle tre metamorfosi:** parabola che descrive la progressiva liberazione dell'uomo dagli ideali. Lo spirito diventa cammello, diventa leone e poi fanciullo. Il cammello è l'animale che porta i pesi e si identifica con la *morale kantiana*; lìuomo obbediente al comando della ragione e all'imperativo categorico (il "tu devi") che doma l'istinto. Questa prima fase è superata dal leone: animale simbolo dell'uomo che si sbarazza dei pesi, che dice no al sacro dio del dovere; si tratta però di una libertà negativa basata sul "no". Esiste poi una libertà postiva: quella del fanciullo che inaugura la libertà creativa, il gioco che consiste nel sacro dire sì.

### Critica ai simboli imperituri
L'unico limite dell'uomo diventa la natura, la sua fisicità: il corpo prima o poi invecchia e muore. 
"Ogni imperituro diventa un simbolo": ogni credenza in qualcosa di immortale è falsa. I miglior isimboli invece devono parlare del tempo e del divenire. La filosofia di Nietzsche ha la caratteristica di esaltare la vita, critica aspramente il carattere antivitalistico della filosofia e della religione occidentale.

La vita è un continuo e necessario superamento di se stessi, necessario perché ogni volta la vita si supera e rinasce dopo la morte.

## Annuncio di un folle della morte di Dio
L'uomo folle balza in mezzo a noi all'improvviso. Il folle ha dei riferimenti di [[Diogene]]. Il folle gira per la folla dicendo di cerare Dio. Poi afferma che Dio è morto e lo abbiamo ucciso noi, i filosofi del suo tempo. Proclamare la morte di Dio e proclamarsi atei è descritto con l'immagine "strusciar via l'orizzonte con una spugna": eliminare ogni riferimento. Oppure viene detto "sciolgliere la terra dalla catena del suo sole" oppure "via da tutti i soli": riferimenti alla rivoluzione scientifica  e copernicana; 
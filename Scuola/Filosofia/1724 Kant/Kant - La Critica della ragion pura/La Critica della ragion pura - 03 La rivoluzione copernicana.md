---
title: La Critica della ragion pura - La rivoluzione copernicana
author: Federico Cesari
tags: [Doc/subDoc]
---
# La Rivoluzione copernicana
Dopo aver compreso che *la conoscenza poggia sui giudizi sintetici a priori*  Kant vuole verificarne la provenienza. Per fare ciò Kant riprende i concetti di materia e forma legandoli alla conoscenza umana.

- **Materia della conoscenza**: l'insieme delle impressioni sensibili.
- **Forma della conoscenza**: l'insieme delle modalità fisse tramite le quali la mente ordina le sensazioni.
## Le forme a priori
L'uomo filtra le sensazioni empiriche tramite **forme a priori innate** comuni a ogni soggetto pensante. Queste sono descritte come delle lenti colorate attraverso cui gli occhi osservano la realtà filtrata.
**Metafora del computer:** La mente umana viene assimilata ad un computer che elabora dei dati. I dati sono processati attraverso dei processi logici prestabiliti che rimangono invariati. Si può vedere quindi come i dati in entrata possano cambiare (esperienza) e i loro **schemi di ricezione** (le forme a priori) rimangano invariati

*Anche se Kant esprime idee innatiste, il suo approccio è ben diverso da quello che poteva avere [[Cartesio - 06 Le Idee e Dio#^c7155d|Cartesio]] o Platone riguardo le idee innate. Kant descrive un mezzo di interpretazione delle sensazioni innato e non una conoscenza.*

**Le forme a priori per Kant sono SPAZIO e TEMPO**. Infatti grazie allo spazio e al tempo noi sappiamo che determinati eventi riaccadranno grazie a un rapporto di causalità o perché ne conosciamo le relazioni temporali o perché sappiamo che un evento accadrà nello spazio.

Da questo ragionamento deriva il termine **rivoluzione copernicana**: Kant ribalta i *rapporti soggetto oggetto* affermando che non è la nostra mente a conformarsi alla realtà ma è **la realtà a modellarsi secondo le nostre forme a priori** attraverso cui la percepiamo.
Vengono quindi definiti i concetti di **fenomeno e cosa in sé**.
- Fenomeno: realtà che appare attraverso il filtro delle forme a priori.
- Cosa in sé: realtà indipendente da noi.
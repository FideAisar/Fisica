---
title: Vincent Van Gogh
author: Federico Cesari
tags: [Doc]
date: 2023/01
---
# Vincent Van Gogh
## I mangiatori di patate

Cinque contadini consumano il loro pasto a base di patate e caffè al lume di una singola candela. I loro visi spigolosi e scavati dalla fatica, tagliati dalla luce sono i protagonisti del dipinto. Le cinque figure sono disposte di schiena, di fronte e di tre quarti. 

Van Gogh si concentra sulla rappresentazione della gestualità dei contadini, sui loro sguardi e sulla loro personalità rispecchiata anche dall'ambiente circostante. Un crocifisso appeso rappresenta la cristianità schietta della famiglia. Con questo quadro Van Gogh si dimostra capace di trattare temi duri e di saper descrivere egregiamente la vita amara dei ceti più poveri.

Secondo Van Gogh il soggetto trattato fa variare il criterio di bellezza del dipinto e questo quadro, dai colori cupo terrosi e pastosi che fanno apparire la tela quasi monocromatica, rispecchiano perfettamente lo stile di vita narrato.

## Girasoli

Van Gogh ne produsse due serie, realizzate per decorare il suo atelier e la "casa gialla". i girasoli rappresentano l'anima di Van Gogh, rappresentano il sole che non tramonta mai e inonda la casa gialla di caldi raggi in ogni momento. I girasoli di Van Gogh saranno quello che erano i crisantemi per Hokusai, a testimonianza della forte influenza dell'arte giapponese sull'artista.

Il pittore decide di appiattire i soggetti utilizzando ampie aree di colore monocromo e diluendo molto il colore. Così facendo, e con l'assenza di ombre, ne annulla quasi completamente la tridimensionalità. Le pennellate grasse e piene di colore aggiungono una qualità plastica che fa fuoriuscire i girasoli dal quadro rendendolo fortemente materico.

## La camera di Van Gogh ad Arles

Anche nella camera di Van Gogh ad Arles ritornano le influenze orientali. L'ambiente ricorda infatti l'essenzialità delle stampe giapponesi. Vennero eseguite tre copie del dipinto.

Il soggetto è il colore, steso da Van Gogh per suggerire un senso di riposo assoluto. I muri sono violetto pallido, il pavimento rosso, le sedie giallo burro, i guancialli verde chiarssimo. Di bianco c'è solo lo specchio che aggiunge la quarta coppia di colori complementari.

Seppur non rispetti le deroghe al rigore della geometria in tutte le forme, la stanza è organizzata prospetticamente con punto di fuga e orizzonte in alto. I bordi spessi e le ampie campiture di colore che accompagnano l'andamento delle forme rendono il dipinto vivo. La stanza rappresenta in tutto e per tutto Van Gogh: autoritratto a sorvegliare il letto, pochi oggetti poggiati diligentemente sui vari mobili, una sedia fa da comodino. Seppur non accolga alcuna figura umana, la camera è viva.

## Notte stellata

Dipinto durante il periodi di ricovero volontario nella struttura per alienati mentali. Le tele di questo periodo si fanno cariche di significati simbolici e sempre più "materiche", il colore è steso in maniera sempre più generosa tanto che si arriva a una vera e propria modellazione.

In primo piano un alto e scuro cipresso aspira a toccare il cielo, dietro di lui il paese di Saint-Remy dominato dal suo campanile. Sul fondo alte colline appaino come onde infuriate, non più accarezzate dal vento in un ambientazione morbida e serena come quelle di Renoir. La maggior parte della tela tuttavia è occupata dal cielo e dalla luna. Il cielo stellato pare percorso da palle di fuoco, la luna invece permette di distinguere le forme illuminando il paesaggio.

## Campo di grano con corvi

Testamento spirituale e artistico di Van Gogh rappresenta un campo di grano soggetto alla furia degli elementi. Piuttosto che raffigurare l'evento mentre accade viene rappresentato il momento cruciale subito precedente.

La tempesta rappresenta la rabbia, la sollitudine e la dolcezza che aveva nel cuore Van Gogh e la tempesta che si sta per abbattere sul campo è quasi un presagio di lutto. Tre viottoli fuggono dal punto di vista in tre direzoni diverse e uno stormo di corvi neri vola via radendo il grano. Il movimento del grano dovuto dal vento è dato con rapide pennellate che sembrano frustare il quadro, i colori contrapposti tra il giallo lucente del campo e il cupo azzurro del cielo degradano verso il blu più scuro della tempesta sopra di loro.
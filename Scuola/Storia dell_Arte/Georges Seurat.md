---
title: Georges Seurat 
author: Federico Cesari
tags: [Doc]
date: 2023/01/11
---
# George Seurat
##  I Bagnanti ad Asnières
Un gruppo di person prende il sole distese sulle rive erbose della Senna; intanto dei bambini fanno il bagno. Sullo sfondo è rappresentata la modernità di Parigi dalle ciminiere delle industrie, un ponte, delle barche navigano il canale. Se i soggetti, il tema e la tecnica utilizzata per dipingere l'acqua e l'erba siano prettamente impressionisti, non lo è l'utilizzo del puntinato sul cappello del bambino e sui capelli dell'altro. Nemmeno la dimensione della tela è rapportabile a quelle impressioniste: la tela è molto grande tanto da rendere impossibile la pittura en plein air.

Seurat dipinge le figure ispirandosi alla monumentalità dei corpi di Piero della Francesca riprendendo in certi tratti lo stile classico. Le persone sdraiate infatti sono statiche e statuarie.

## Un dimanche aprés-midi à l'Île de la Grande Jatte
Una donna pesca, un uomo suona la tromba, bambini giocano. Le figure che spiccano sono un uomo con un cilindro e un fiore all'occhiello con una donna con un cappellino e un vistoso mazzolino di fiori e una scimmietta al guinzaglio.

Il soggetto è il divertimento borghese, tema ampiamente trattato dagli impressionisti. Nonostante questo Seurat pare aver dipinto qualcosa di nuovo.  La scena è avvolta da un assoluto silenzio, le figure sembrano essere state intrappolate in una stasi artificiale pronta a sparire in qualunque istante; le chiome degli alberi sono impalpabili, senza peso. Il caos generato dalle persone è momentaneo e oscurato dalla scenografia creata da Seurat.

Il dipinto richiese quasi due anni di lavoro e uno studio attento e meticoloso dal vero. Seurat dovette preparare di bozzetti presi sul posto sempre con la stessa condizione di luce. La composizione è anche molto studiata: l'asse di simmetria corrisponde a una giovane donna che tiene per mano un bambino, gli assi di sinistra e di destra dal fusto di un albero e da un drappo che pende dalla mano dell'uomo col cilindro.

## Il circo
A seguito dell'incontro con lo scienziato Charles Henry che riteneva di poter determinare scientificamente la correlazione tra colori, forme e emozioni. Seurat così intraprende un periodo di sperimentazioni nel quale decide di dipingere interni e rappresentare luoghi illuminati artificialmente (impresa ardua dal momento che la tecnica divisionista si prestava soprattutto alla realtà diurna).

La tridimensionalità e la prospettiva sono dati dal clown in primo piano visto di spalle; al centro è in corso un numero di equitazione acrobatica briosa ed elettrizzante accompagnata da un ampio utilizzo di linee ascendenti (le braccia dell'acrobata, la sua bacchetta, i capelli, la criniera e la coda del cavallo) e da colori caldi quali rosso e giallo. Anche il colore blu è ampiamente utilizzato e fa da contorno alle figure sedute sulle balconate evidenziandone la presenza.  Seurat decide anche di rappresentare le classi sociali divise sulle balconate: decisione comune al modo di rappresentare la realtà impressionista.
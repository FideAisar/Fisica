---
title: Paul Gauguin
author: Federico cesari
tags: [Doc]
date: 2023/01/11
---
# Paul Gauguin
## Aha oe feii?
Gauguin non fa uso dei colori complementari ma addirittura di quelli primari: rosso giallo e blu. Il dipinto è una rielaborazione di un episodio privo di valori descrittivi ma solo pittorici. Il colore è steso ad ampie campiture, l'acqua e i suoi riflessi sono rappresentati da chiazze di colore grigio ocra arancio e nero. La tela poi è divisa in zone chiare e scure delineate dalle due ragazze, una in ombra e l'altra colpita interamente dalla luce del Sole.

Le due ragazze sono una sdraiata una accoccolata poggiata a terra con un braccio, la prima è posizionata lungo l'asse orizzontale della tela, la seconda lungo quello obliquo della metà di destra; le due si guardano negli occhi conferendo al dipinto una forte carica erotica (amplificata anche dall'immedesimazione dello spettatore negli occhi del pittore che dipinge senza essere visto). La ragazza in primo piano ha la testa cinta da una corona di fiori quasi a riprendere una divinità greca. I volti sono resi sinteticamente e sono in contrasto con la natura retrostante che è resa in modo anti-naturalistico.

## Da dove veniamo, chi siamo, dove andiamo?
Il dipinto rappresenta una sorta di testamento spirituale di Gauguin che lo dipinge a seguito di un tentato suicidio. La lunghezza è molto maggiore dell'altezza tanto che potrebbe essere paragonato a un fregio classico e ricorda un affresco rovinato eseguito su una parete dorata.

L'ambiente è composto solo di pochi alberi e arbusti con rami articolati; l'orizzonte e accennato sulla sinistra da una linea blu che delimita anche uno specchio d'acqua e l'innalzarsi delle montagne. L'intero dipinto è colorato in un registro cromatico che alterna verde rosso giallo e azzurro.

I personaggi raffigurati sembrano appartenere a momenti e situazioni differenti tra loro. I significati attribuiti a ogni figura sono talora espliciti e altre volte più criptici e spiegati dall'autore in una nota esterna; altri invece sono lasciati alla mente di chi osserva. La contrapposizione della vita e della morte per esempio è evidente e rappresentato dalla vecchia a sinistra e dal bambino appena nato sulla destra. L'unica figura maschile invece è al centro che raccoglie dei frutti e potrebbe essere simbolo della raccolta del frutto prezioso della parte migliore della sua vita: la giovinezza; potrebbe anche simboleggiare la caduta, il peccato, da un punto di vista ebraico-cristiano.
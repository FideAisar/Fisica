---
title: Paul Cézanne
author: Federico Cesari 
tags: [Doc]
date: 2023/01/11
---
# Paul Cézanne
## La casa dell'impiccato
![[CasaImpiccato.jpg]]

Cézanne espose il dipinto alla prima mostra degli impressionisti; i caratteri impressionisti sono infatti evidenti: la scelta dell *plein air*, l'utilizzo di colori vividi e la pittura a piccoli tocchi di colore con attenzione al comportamento della luce. Nonostante questo l'artista riesce comunque a far percepire la sua volontà nell'andare oltre: l'olio sulla tela ha una consistenza diversa rispetto ai dipinti impressionisti, l'immagine risulta essere più rugosa e corposa; la scena poi non presenta figure umane e pare incastonata tra le due abitazioni in primo piano che fanno da quinte teatrali al paese retrostante.
Grazie all'uso del contorno e all'essenzialità delle forme gli edifici assumono una maggiore monumentalità e l'utilizzo del colore fa si che il dipinto sembri una statua di creta modellata solo in parte che lascia trasparire cosa vuole rappresentare senza l'utilizzo di troppi dettagli.

Cézanne è convinto del fatto che la sola impressioni non sia sufficiente così come non lo è la semplice lettura della natura unicamente come realtà fenomenica. L'intelletto deve aiutare l'artista a indagare più a fondo la realtà.

## I bagnanti
![[Bagnanti.jpg]]

Il tema dei bagnanti era piuttosto famoso e ripreso da molti altri artisti. I soggetti sono ragazzi nudi o seminudi che si apprestano a tuffarsi nel fiume per fare un bagno. Cézanne tuttavia non si concentra sull'acqua, elemento prettamente impressionista che si faceva veicolo di luce, riflessi e dell'attimo fuggente catturato dal pittore, quanto invece sulla composizione e sull'architettura dell'opera.
Cézanne propone una prospettiva decisa e una struttura a cono suggerita dalla postura inclinata dei due ragazzi posti agli estremi laterali e da quelli in secondo piano ne che suggeriscono la profondità. 

L'elemento che però fa da padrone è l'aria e come questa interagisce con i corpi. Le figure dei ragazzi infatti sono circondati da contorni azzurri, l'aria è palpabile grazie all'utilizzo insolito degli azzurri e i ragazzi sembrano immersi in una fluido denso. Le ombre dei ragazzi sono delineate dall'aria e la luce è suggerita da toni aranciati che riflettono sui corpi e sulle nuvole nel cielo. Questo modo di utilizzare i colori è chiamato da Cézanne **modulazione**: rapporto dei toni che crea il modellato.

## I giocatori di carte
![[GiocatoriCarte.jpg]]

Considerato il capolavoro di Cézanne conferma il distacco preso dall'artista dal movimento Impressionista. Seppur il tema di due uomini seduti a un tavolo di un bar sia stato rappresentato nel "Bar de le Folies Bergère" di Manet o ne "L'assenzio" di Degas, Cézanne riesce a portare l'attenzione su temi diversi. Il primo elemento che diverge è lo specchio, scuro, opaco, che si confonde quasi con il muro. L'artista decide infatti di convogliare tutte le sue attenzioni nella rappresentazione dei volumi dei corpi. I due uomini stanno seduti come manichini inanimati, i loro volumi sono isolati dal contesto: si notano le pesanti forme rettangolari delle giacche, i cappelli uno emisferico l'altro leggermente più allungato e le forme tubolari, cilindriche e coniche delle maniche. Anche il tavolo e la bottiglia sono rappresentati come un parallelepipedo e un cilindro.

Infine il colore definisce maggiormente i volumi, steso per pezzature e con toni bruni e verdi aiuta alla resa complessiva del dipinto.

## La montagna di Sainte-Victoire vista dai Lauves
![[MontagnaLeauves.jpg]]

Cézanne fu ossessionato dal paesaggio che ammirava da bambino: la montagna di Sainte-Victoire. Dipinse questo paesaggio moltissime volte e ogni volta in modo diverso. Cézanne prende i soggetti antropici e naturali, li scompone e li ricompone per associazione e accostamento di colori. Come ne "I bagnanti" l'aria si fa palpabile e mezzo di percezione di profondità, evidenzia lo spazio tra l'osservatore e la montagna. Lo spessore dei volumi della vegetazione si riflette nel cielo che comprende pennellate verdi e ambrate. La montagna è separata dal cielo solo da una sottile striscia di cielo azzurro.

A differenza della tela di Renoir (stesso soggetto) Cézanne compie un lavoro di scomposizione e ricomposizione dei volumi che in Renoir sono "cotonati". Nel dipinto impressionista l'immagine è quella di un paesaggio limpido, paradisiaco e cullato dal vento, dall'erba e accarezzato dalla luce.
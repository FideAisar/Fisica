---
title: Boccaccio, Decameron
author: internet 
tags: [Doc]
date: 00.00.2021
---

# Boccaccio -Ser Ciappeletto

> Narratore → Panfilo

> Re/regina →Pampinea

> Giornata e Tema → 1°, libero

### SER CIAPPELLETTO, RIASSUNTO E SPIEGAZIONE

Il **tema della prima giornata** è libero e la regina è Pampinea e il narratore è **Panfilo**. Lo scopo di questa storia è dimostrare come Dio ascolti lo stesso le preghiere dei fedeli nonostante questi si affidino a dei falsi santi.

La storia si apre con il **mercante francese Musciatto Franzesi** che deve lasciare la Francia per l’Italia ma non vuole farlo prima di aver trovato qualcuno che si occupi di riscuotere dei crediti che lui ha presso dei borgognoni, persone veramente di malaffare. Pensa quindi di rivolgersi a **Ser Ciappelletto** e affidargli l'incarico.

### RIASSUNTO SER CIAPPELLETTO

Il vero nome di **Ser Ciappelletto è Ser Cepparello da Prato** che è un notaio chiamato così perché i francesi sono in realtà convinti che il suo nome sia un diminutivo di cappello. L’uomo ha una **pessima reputazione, è dedito all’omosessualità, al gioco ha compiuto diversi atti violenti**. Insomma è veramente una persona poco affidabile che però decide di accettare l’incarico perché in quel momento si trova in difficoltà economica. Così, Ser Ciappelletto parte per la **Borgogna** e viene ospitato da due fratelli fiorientini che fanno gli usurai. Mentre Ser Ciappelletto è ospite della casa, cade malato tanto gravemente che i due fratelli cominciano a preoccuparsi.

Il problema risiede nel fatto che, qualora Ser Ciappelletto morisse da loro, dovrebbe essere seppellito in terra sconsacrata causando problemi alla fama dei due fratelli che non è immacolata all’interno del paese. D’altro canto i due non se la sentono nemmeno di lasciare il povero Ser Ciappelletto fuori di casa in quelle condizioni e sanno che qualora chiamassero un prete e lui si confessasse, nessuno potrebbe mai perdonarlo per tutti i suoi peccati. **Ser Ciappelletto** però sente i due discutere nella stanza accanto: li chiama e propone loro il suo piano. Chiamare un frate, confessarsi e fingere di essere colui che non è. E così viene fatto.

### LA BEFFA DI SER CIAPPELLETTO E I PECCATI CONFESSATI

Ricordati che questa è la **prima beffa messa in scena nel [Decameron](https://www.studenti.it/decameron-boccaccio-trama-analisi.html)**. Infatti, all’arrivo del frate **Ser Ciappelletto** si confessa e finge di essere una persona talmente tanto pia che il padre gli perdona peccati ridicoli. Per esempio, il frate gli chiede se è stato casto e **Ser Ciappelletto** dice di non aver mai avuto una donna nella sua vita, di non aver mai ucciso, di non esser mai stato violento, di non aver mai rubato. Inoltre si dimostra anche contrito quando dice che uno dei peccati più grandi che ha commesso è stato insultare sua mamma quando era piccolo e sputare in chiesa una volta. Il frate gli dà l’estrema unzione e, dopo poco, **Ser Ciappelletto** muore.

### IL TEMA DEI FALSI SANTI

Nel momento in cui i frati del convento vengono chiamati per allestire il suo funerale e la sua sepoltura, il frate che gli ha dato l’estrema unzione, si reca dal priore e racconta quanto **Ser Ciappelletto** fosse santo, quanto fosse buono quest’uomo. La voce si diffonde e viene fatta un’orazione in cui si esaltano le qualità di **Ciappelletto**. Inizia una **lunga processione di fedeli che si recano sia al funerale** che sulla tomba dell’uomo. **Panfilo** sottolinea che non sappiamo se effettivamente Ser Ciappelletto bruci o meno all’inferno perché potrebbe sempre darsi che, all’ultimo, nel profondo del suo cuore, si sia pentito delle malefatte e che quindi Dio, che è così misericordioso da ascoltare lo stesso le preghiere dei fedeli che si recano da **Ser Ciappellett**o, magari può esser stato abbastanza misericordioso da perdonarlo.

### BOCCACCIO E LA POLEMICA CON LA CHIESA

**Cosa devi ricordare di questa narrazione?** La prima cosa importante è che c’è una forte **polemica con la Chiesa**, infatti **[Boccaccio**](https://www.studenti.it/boccaccio-vita-opere.html) non se la prende con i fedeli che sono dei creduloni, ma con l’ingenuità dei frati oppure con chi invece, pur dovendo proteggere i fedeli, punta sul **culto dei falsi santi** per spremere le povere persone e i credenti, e quindi gli ecclesiasti corrotti. Non solo, la cosa importante è che nel momento in cui il frate cerca di chiedere a **Ser Ciappelletto** quali peccati ha commesso, segue una scaletta nota, quella della Divina Commedia, cioè la toponomastica dell’inferno dantesco.

### SER CIAPPELLETTO: I PERSONAGGI

**Ser Ciappelletto** è realmente esistito ed è stato realmente in affari con il mercante di cui abbiamo parlato prima all’inizio del 1300. Di questo personaggio devi ricordare che:

-   **Boccaccio** scrive per lui un pezzo che è una grande beffa
-   Che è uno dei personaggi più negativi del **Decameron**, che spesso è stato messo a parallelo con Griselda, uno dei personaggi del Decameron più idilliaci, dell’ultima novella.

# Boccaccio -Melchisedech

> Narratore → Filomena

> Re/regina → Pampinea

> Giornata e Tema → 1°, libero

## Trama

Saladino, che era un sultano d'Egitto e di Siria (1138-1193), era molto ricco, potente e saggio ma ultimamente, stava affrontando una carenza economica. Siccome Saladino era una persona molto avara, cercò di rivolgersi a Melchisedech con l'astuzia affinchè riuscisse ad ottenere ciò che voleva con una parvenza di giustizia. Così fece venire Melchisedech che era un usuraio di Alessandria, e gli domandò, siccome credeva molto nella religione ebraica, quale tra la religione giudaica, quella saracena e la cristiana, secondo lui sarebbe quella reale. Melchisedech però, oltre ad essere un grande religioso, era anche molto astuto e capì subito che con una sua risposta poteva andare contro il sultano. A questo punto l'usuraio, siccome doveva per forza dare una risposta, gli raccontò una novelletta che esprimeva un paragone:

raccontava che un uomo ricco possedeva una pietra preziosa e che alla sua morte la doveva dare ad un figlio che doveva essere molto fedele e responsabile. Questa pietra preziosa fu tramandata per molti anni fino a quando, un discendente non sapeva a chi di tre figli dare la pietra preziosa poichè erano tutti e tre molto diligenti e rispettosi nei confronti del padre.

Questo nobile, non sapendo più che fare fece rifare due copie della pietra autentica da un abile orefice ma, alla sua morte, non si scoprì quali tra i tre figli spettasse l'eredità del padre e così anche tuttora non si sapeva a chi appartenesse la pietra autentica.

Tutta questa novella servì per far capire al sovrano che come l'eredità dell'uomo ricco era rimasta ancora in bilico a chi aspettasse tra i tre figli, ancora oggi non si poteva sapere chi tra le tre religioni prevalenti, fosse quella autentica.

Questa novella si conclude che Melchisedech prestò i soldi che servivano al sovrano e Saladino, al momento della restituzione, gli diede anche grandissimi doni e lo fece diventare suo amico.

## Temi

-   Chi racconta la novella e per quale scopo: Filomena,
    
    ```
        per mettere in guardia le persone sul dare risposte affrettate (come ha fatto 
        l'ebreo).
    ```
    
-   Che visione del rapporto fra le tre religioni emerge?
    
    ```
     L'ebreo viene raffigurato come usuraio e avaro(visto molto male dai musulmani , 
     nel Corano un passo vieta di guadagnare soldi dai soldi).
    ```
    

# Boccaccio -Alibech

> Narratore → Dioneo

> Re/regina → Neifile

> Giornata e Tema → 3°, ingegno e intelligenza

## Trama

Alibech è la bellissima figlia d’un mercante. Presa da un impeto mistico, chiede quale sia il modo migliore per servire Dio seguendo la fede cristiana. Le viene risposto che gli eremiti del deserto della Tebaide rappresentano, da questo punto di vista, l’esempio da imitare.

Ella si mette allora in marcia verso quella regione, dove è dapprima “rifiutata” da molti eremiti, che temono di non saper resistere alla tentazione della carne, ma infine è accolta dal monaco Rustico, il quale vuole invece mettere alla prova la saldezza delle proprie convinzioni.

Il frate non riesce tuttavia a resistere e finisce per sedurre la giovane, servendosi di un abile stratagemma linguistico: le dice che non c’è miglior modo di servire Dio che rimettere il diavolo in Inferno alludendo esplicitamente all’atto sessuale, approfittando della totale ingenuità della ragazza. Le prime volte Alibech, infatti, non comprende bene il piacere di questa speciale “incarcerazione nell’inferno”, dopodiché, sempre più convinta di servire Dio e la Chiesa nel “rimettere il diavolo nell’inferno”, comincia lei stessa a chiedere all’eremita Rustico di fare il suo dovere. Ansi si domanda come mai, se il diavolo sta bene nell’inferno, se ne esce sempre e poi ha voglia di tornarci… A un certo punto l’eremita non ne può più: essendo anziano non può soddisfare tante richieste delle giovane.

A questo punto alcuni avvenimenti imprevisti modificano la vicenda di Alibech. L’intera famiglia di Alibech perisce in un incendio così che Alibech diventa erede universale dei beni familiari. Al contempo un concittadino di Alibech, il giovane Neerbale, va in rovina e, per mettere riparo alle sue finanze, si pone alla ricerca della ragazza per sposarla e diventare co-possessore dei beni di lei. Neerbale infine ritrova Alibech, la rapisce e la riporta in città. Alibech è sconfortata pensando che in vita non potrà più servire Dio e rimettere il diavolo nell’inferno. Si confida con un gruppo di donne, che scherzosamente la consolano: non c’è da preoccuparsi, «ché egli si fa bene anche qui».

# Boccaccio -Lisabetta da Messina

> Narratore → Filomena

> Re/regina → Filostrato

> Giornata e Tema → 4°, amori infelici

## Trama

Lisabetta è una **giovane ragazza messinese**, orfana di padre, che vive insieme ai suoi **tre fratelli**, originari di San Gimignano e divenuti ricchi conducendo affari e commerci particolarmente redditizi. La giovane donna, non ancora maritata, commette lo sbaglio d’innamorarsi di **Lorenzo**, un modesto ragazzo di Pisa che aiuta i fratelli nel loro lavoro. Il giovane appartiene a un ceto inferiore a quello di Lisabetta e di conseguenza il loro amore assume immediatamente **implicazioni sociali assai complicate per l’epoca**, esemplificate dalla mentalità ristretta dei tre fratelli, rispetto alla quale invece la passione tra i due protagonisti si afferma come qualcosa di assolutamente spontaneo e naturale.

Se la "bisogna" (ovvero, la situazione che nasce tra i due) sembra promettere un esito felice della vicenda (come nelle novelle della quinta giornata), lo sviluppo successivo sarà tragico. I tre fratelli infatti, una volta scoperto che la sorella si reca nottetempo dal suo amante, decidono di **contrastare con ogni mezzo la loro unione**, che nella loro ottica affaristica (Lisabetta è ancora nubile) mette a rischio il decoro e il buon nome della famiglia. Inducono così Lorenzo a seguirli fuori città con una scusa, e una volta usciti da Messina lo assassinano e ne occultano il corpo. Tornati a casa giustificano l’assenza del loro giovane aiutante dicendo a tutti che si trova altrove per motivi di affari, e convincono di ciò anche la povera Lisabetta. Quando l’assenza di Lorenzo diventa però sospetta, protraendosi per troppo tempo, la giovane donna innamorata comincia a disperarsi.

Una notte **il defunto compare ad animare i sogni di Lisabetta**, rivelandole di essere stato ucciso dai fratelli, e mostrandole il luogo dove è stato sepolto da questi. La ragazza, presa da sconforto e disperazione, escogita un piano per recuperare il corpo di Lorenzo. Ottiene infatti il permesso dei fratelli di fare una gita in campagna con una fidata donna di servizio, Lisabetta si reca sul luogo indicatole in sogno dall'amato. Qui ne disseppellisce il cadavere, e, non potendogli dare più degna sepoltura, **gli taglia la testa** per poter conservare vicino a sé almeno un ricordo del suo innamorato. Tornata a casa, Lisabetta nasconde la testa di Lorenzo in **un vaso** ("un testo di bassilico", dice Boccaccio introducendoci alla narrazione) e la copre con una profumatissima **pianta di basilico**, che cresce in modo assai rigoglioso. Ogni giorno Lisabetta piange e si dispera sul vaso di basilico, trasferendo su questo l'amore e la passione insopprimibili per l'amato Lorenzo:

Il comportamento di Lisabetta insospettisce i vicini, che segnalano l'anomalia ai fratelli; questi ultimi decidono quindi di requisirle la pianta e, dopo averci trovato all’interno la testa dell’amato, di **far sparire il tutto**. Timorosi che la vicenda e il delitto da loro compiuto diventino di dominio pubblico, abbandonano Messina e si trasferiscono a **Napoli**, portando con loro Lisabetta. La ragazza, già ammalatasi dopo la sottrazione della pianta, muore di lì a poco di dolore. Il suo amore disperato - ci dice Filomena, narratrice degli eventi - viene ancor oggi ricordato in **una struggente canzone**, che ricorda il furto della pianta.

## Temi

In questa novella, utilizzando una tecnica e una modalità descrittiva simile a quella di quasi tutte le altre novelle del Decameron, Boccaccio descrive la psicologia dei personaggi con le azioni che essi compiono. In particolare, c’è la tipica assenza di una accurata analisi psicologica - interiore dei personaggi, con un silenzio da parte di **Lisabetta** che più di altro rappresenta la sua psicologia e la sua sottomissione; poi, i fratelli vengono descritti più dal loro agire che da una descrizione fisica, descrizione la quale del resto non compare quasi mai in Boccaccio.

Infine, si nota anche l’utilizzo “strumentale” e “funzionale” degli oggetti della novella, come ad esempio la testa di Lorenzo e il vaso, che non vengono descritti per puro scopo descrittivo, ma, come sempre nell’autore, per la loro centrale implicazione nella vicenda e nelle azioni dei personaggi.

# Boccaccio -Tancredi e Ghismonda

> Narratore → Fiammetta

> Re/regina → Filostrato

> Giornata e Tema → 4°, amori infelici

## Trama

**Tancredi, principe di Salerno**, è un uomo di grande umanità e indole generosa, padre di una giovane, **Ghismunda**, che ama immensamente, tanto che dapprima ne ritarda il matrimonio e poi, quando ella è rimasta **vedova**, ne prolunga lo stato di solitudine, pur di averla vicina a sé. La ragazza, affezionata al padre ma infelice per l’isolamento, comincia a nutrire il desiderio di innamorarsi, disposta anche ad avere un amante. In tale disposizione d’animo, subisce il fascino di **un valletto del padre**, **Guiscardo**, di bell’aspetto e animo nobile, benché povero e di umili origini. A sua volta il giovane ha notato la bellezza e nobiltà di lei e la ama segretamente. Ghismunda a questo punto trova il modo di incontrare in modo discreto e privato il suo amato e lo avverte facendogli avere con **l’astuzia un messaggio nascosto** in una canna di bambù. La camera della giovane è collegata, mediante una **scala segreta** che tutti hanno dimenticato da tempo, ad una grotta scavata nel monte a ridosso del palazzo, in cui Guiscardo può calarsi con una corda per poi raggiungere le stanze dell’amata. **I due giovani coronano così il loro amore** e continuano a vedersi clandestinamente in diverse occasioni.

Un giorno però Tancredi, secondo un’abitudine consolidata, va a trovare Ghismunda nelle sue stanze e, non trovandola, si siede ad aspettarla dietro un baldacchino, dove **si addormenta**. Nel frattempo Ghismunda, che non sospetta della presenza del padre, riceve in segreto Guiscardo. **Tancredi si sveglia** quando ormai il loro legame è evidente. Il principe, pur consapevole di quello che sta succedendo e profondamente addolorato, decide di restare nascosto per evitare lo scandalo e avere il tempo di decidere a mente fredda quali provvedimenti prendere.

Il principe decide quindi di **arrestare Guiscardo** e rinchiuderlo in una stanza con delle guardie che lo sorvegliano giorno e notte; poi comunica a Ghismunda di aver scoperto la sua tresca con un uomo che, oltre a non essere suo marito, è soprattutto di **condizione inferiore**, il che costituisce un’onta inaccettabile per un uomo tanto nobile quanto Tancredi. Ghismunda, pur temendo che Guiscardo sia già morto, mantiene un atteggiamento decoroso e controllato. In un lungo e accorato discorso, in cui **dimostra la sua nobiltà d’animo e la sua eloquenza**, confessa al padre il suo amore per il valletto, esaltandone la virtù e la grandezza interiore, che nulla hanno a che fare con la classe sociale inferiore cui appartiene. Ghismunda per altro insiste sul fatto che tutti gli uomini nascono uguali e che spesso la sorte ne cambia all’improvviso la condizione. Infine, ella lascia intendere al padre che ha intenzione di **porre fine alla propria vita**, qualora l’amante muoia.

Tancredi, accecato dalla sua **folle gelosia** e incapace di credere alla minaccia della figlia, comprende comunque di non potersi vendicare sulla figlia e decide di concentrare la propria crudeltà sul giovane. Ordina perciò alle sue guardie di **strangolare Guiscardo** e portargliene **il cuore**. Egli poi lo fa consegnare in una coppa d’oro alla figlia, accompagnato da una frase che chiarisce l’intento vendicativo del gesto. Ma Ghismunda, che temendo il peggio aveva già distillato delle radici velenose, dopo aver a lungo elogiato il suo amato e pianto la sua morte, versa **la fiala di veleno** sul cuore dell’amato e da lì la beve. Sul letto accostando il cuore dell’amante al suo, aspetta la morte. Le ancelle di Ghismunda corrono quindi a informare dell’accaduto Tancredi, il quale corre al capezzale della figlia: ma **è ormai troppo tardi**. Ghismunda, come suo ultimo desiderio, chiede al padre di seppellirla al fianco di Guiscardo; poi spira. Tancredi, pentitosi troppo tardi della propria crudeltà, **fa seppellire i due amanti nella stessa tomba**.

## Temi

L’elemento strutturale preminente nella novella è quello [cortese](https://library.weschool.com/lezione/amor-cortese-poeti-provenzali-trovatori-lingua-d-oc-10911.html), tipico della letteratura romanzesca e della poesia lirica, soprattutto occitanica. I valori di quella tradizione rappresentano per il mondo borghese cui appartiene Boccaccio la sfera ideale, sebbene per lo più non realistica, cui tendere come **modello esistenziale e sociale**. Gli aspetti più caratteristici riproposti nel racconto sono:

-   il rapporto determinante tra **esperienza amorosa ed elevazione morale**, che contraddistingue entrambi gli amanti;
-   la **contrapposizione tra nobiltà di sangue e nobiltà d’animo**, importantissima anche nell’orizzonte [stilnovistico](https://library.weschool.com/lezione/dolce-stil-novo-dante-4989.html), ben noto all’autore;
-   diversi **spunti tematico-narrativi**, come la presenza della caverna e le difficoltà anche fisiche che il giovane deve affrontare per incontrare l’amata - che ricordano **la tradizione delle prove d’amore** -, oppure il tema topico del cuore strappato all’amato e consegnato all’amante, o infine l’immagine di un amore che rende ciechi, tanto che i due protagonisti non si accorgono di essere osservati tanta è la gioia di essere insieme.

Appaiono invece tipicamente boccacciani sia **l’importanza della Fortuna** nelle sorti degli amanti, scoperti per caso, sia la **caratterizzazione realistica del personaggio femminile**: Ghismunda è infatti una donna forte, coraggiosa, dignitosa, intelligente, capace di prendere l’iniziativa e di trovare un modo per realizzare ciò che desidera, e soprattutto eloquente (cioè, una delle doti che maggiormente Boccaccio dimostra di apprezzare). Guiscardo, per quanto rimanga in secondo piano, è un personaggio affine, per nobiltà e virtù. In netto contrasto si trova invece **Tancredi, figura complessa ed incoerente**, che al confronto con la lineare coerenza degli affetti di Ghismunda, rivela **un irrisolvibile contrasto interiore**: egli è infatti un principe virtuoso ma un padre vendicativo, capace di ammirare la grandezza della figlia ma anche incline ad un amore morboso - e **quasi incestuoso** - nei suoi confronti. Questa contrapposizione riproduce **la discrepanza tra due mondi**, due concezioni diverse: l’apertura al nuovo e il senso del moderno della gioventù da una parte, l’aristocrazia chiusa e superba, incapace di cambiare se stessa, dall’altra.

Anche l’amore è presentato in **termini molteplici e complessi**: da una parte l’istinto naturale che non può essere arginato dall’esterno, cioè l’amore sensuale, alla cui forza non è possibile resistere. Dall’altra l’amore che non presta attenzione ai criteri economici e sociali, ma solo alla dimensione interiore e spirituale, dunque nobile e puro. Infine, l’**amore tragico** e contrastato di Ghismunda e l’alto valore retorico del suo discorso ricordano quelli **di Francesca** nel [canto quinto dell’_Inferno_](https://library.weschool.com/lezione/inferno-canto-5-commento-critico-1317.html) di [Dante](https://library.weschool.com/lezione/dante-alighieri-vita-e-opere-1402.html) [1](https://library.weschool.com/lezione/giovanni-boccaccio-tancredi-e-ghismunda-riassunto-analisi-commento-11640.html#foot1): in entrambi i casi si parla infatti di **donne nobili e colte** che hanno ceduto alla passione amorosa, benché - si noti bene - Boccaccio non condanni assolutamente la sua Ghismunda, come invece Dante fa con Paolo e Francesca.

# Boccaccio -Nastagio degli onesti

> Narratore → Filomena

> Re/regina → Fiammetta

> Giornata e Tema → 5°, felicità raggiunta dagli amanti dopo avvent. e casi strao.

## Trama

Siamo nella V giornata, quella degli amori felici, che fa da contraltare alla quarta giornata il cui era stato il malinconico Filostrato. L’ottava novella è raccontata da Filomena:

Nastagio è un ricco borghese di Ravenna che aspira all’amore di una donna nobile di sangue, una delle figlie di Paolo Traversari, ma questa, «cruda, dura e selvatica (…) forse per la sua singular bellezza o per la sua nobiltà si altiera e disdegnosa divenuta» lo snobba puntualmente e non accetta la minima confidenza da lui.

Nastagio, lacerato dal dolore del rifiuto, pensa addirittura al suicidio. Poi, riflettendo, ritiene più saggio lasciarla perdere o almeno odiarla come lei odiava lui. Ma tra il dire e il fare… insomma: «_pareva che tanto più la speranza mancava, tanto più multiplicasse il suo amore_». Nastagio non riesce a liberarsi del suo sentimento ed invano egli spende e sperpera i suoi averi in feste, regali e banchetti per mostrare la sua cortesia e di essere degno del suo amore; ma niente.

Come si dice, “occhio non vede cuore non duole”, e allora gli amici consigliano Nastagio di andarsene da Ravenna per qualche tempo, magari in campagna, e smetterla di pensare a lei e di spendere così tanto. Nastagio, dopo alcune titubanze, acconsente. Si reca a Chiassi, non molto lontano dalla città.

Un venerdì, tra la fine di aprile e gli inizi di maggio, Nastagio va a fare una passeggiata nella pineta vicino casa: il pensiero della sua donna si è rifatto vivo e allora meglio cercare un posto dove tranquillizzarsi. Verso mezzogiorno ecco che vede apparire una giovane che corre nuda inseguita da due cani feroci e da un cavaliere nero: sembra una battuta di caccia al cinghiale o di caccia alla volpe. La donna strepita e il cavaliere la bracca e la insulta. Nastagio cerca di correrle dietro per difenderla, ma il cavaliere lo ferma e gli dice: «_Nastagio, non t’impacciare, lascia fare a’ cani e ame quello che questa malvagia femina ha meritato_».

Nastagio chiede e ottiene spiegazioni: il cavaliere gli racconta che quella caccia è voluta da Dio come punizione per la ritrosia della donna. Spinto dall’amore disperato per lei, si era suicidato. Tuttavia anche la donna era morta senza pentirsi di aver causato tanto dolore in lui: per questa ragione ora sono costretti alla punizione: lui a inseguirla per ucciderla passandola a fil di spada; lei deve fuggire nuda, braccata dai cani. Una volta che la donna viene uccisa e le sue viscere e il cuore gettati in pasto ai cani, la caccia ricomincia da capo, per l’eternità.

Nastagio capisce che può utilizzare questa visione infernale per convincere la sua riottosa amata: organizza un banchetto con tanti amici, e soprattutto con lei, proprio nello stesso luogo in cui aveva avuto la visione, sicuro che essa si ripeterà. Quando la donna assiste alla scena della caccia, cambia subito atteggiamento nei confronti di Nastagio e accetta di sposarlo ben volentieri: comprende (ecco il tema dell’intelligenza) che non ha senso difendere l’ideale di classe davanti all’amore sincero di un uomo degno di stima. Detto fatto, Nastagio e la bella de’ Traversari si sposano.

## Temi

In questa novella è ripreso il tema della **“caccia infernale”** che troviamo anche in Dante e precisamente nel famoso XIII canto, subito dopo l’incontro con Pier delle Vigne. **Oltre a questo tema c’è l’espediente della “visio”, la visione che nel Medioevo aveva una valenza importantissima: non era un fantasma della mente, ma un preciso messaggio dall’aldilà. Tutti questi temi sono però a servizio dell’amore, il tema principe del Decameron, insieme a quello dell’intelletto, da cui si irradiano tutti gli altri. La donna questa volta non è colpevole, come Francesca da Rimini in Dante, di aver accettato l’amore, ma di averlo rifiutato. Esempi di adulteri puniti nell’aldilà erano frequenti, ma questa volta tutto è al rovescio. L’amore rifiutato “per principio” e/o per disdegnosa superiorità merita di essere punito poiché è un comportamento stupido.**

> Narratore → Elissa

> Re/regina → Elissa

> Giornata e Tema → 6°, motti arguti che ti tolgono dai guai

## Trama

Currado Gianfigliazzi, nobile e cavaliere, proveniente da una famiglia di banchieri, trova e uccide **una gru**, che invia al suo cuoco, **Chichibio**. Il cuoco cucina a perfezione il volatile. Giunge **Brunetta**, la ragazza di cui è innamorato Chichibio, che gli domanda una coscia della gru. Il cuoco inizialmente rifiuta, ma, stuzzicato e provocato dalla donna, alla fine cede e le dona una coscia.

Chichibio serve poi la gru a **Currado** e ai suoi ospiti. Non appena vede la zampa mancante, il nobile chiede spiegazioni al cuoco, che risponde che **le gru hanno una sola zampa**. Il nobile, irritato dalla menzogna di Chichibio, lo sfida: il giorno successivo sarebbero andati a vedere al lago per verificare l'esattezza di questa affermazione. Una volta giunti lì, i due uomini scorgono diverse gru su una zampa sola, cioè nella posizione in cui questi uccelli sono soliti dormire. Currado quindi, gridando “oh, oh”, corre verso gli uccelli, che spaventati volano via, tirando fuori anche la seconda zampa. Currado allora chiede a Chichibio: “Che ti par, ghiottone? Parti ch’elle n’abbian due?”. Il cuoco risponde **con notevole prontezza**:

_Messer sì, ma voi non gridaste - ho ho - a quella di iersera; ché se così gridato aveste, ella avrebbe così l'altra coscia e l'altro piè fuor mandata, come hanno fatto queste._

L'intelligente risposta di Chichibio fa ridere il nobile Currado, che quindi **perdona il cuoco** per la sottrazione della coscia di gru.

# Guido Cavalcanti

> Narratore → Elissa

> Re/regina → Elissa

> Giornata e Tema → 6°, motti arguti che ti tolgono dai guai

## Trama

Il poeta filosofo Guido Cavalcanti passa il suo tempo a passeggiare da solo, ragionando e filosofando. È un uomo colto (anche se questo poco importa alle brigate), elegante e raffinato, molto ambito dalle brigate che fanno a gara per averlo nella loro compagnia. Una di queste brigate di tale Betto Brunelleschi decide di invitarlo più volte, ma Cavalcanti puntualmente rifiuta. Sempre la detta brigata, trovandosi Guido a passeggio vicino a un cimitero, lo prende di mira e va a dargli briga (fastidio), chiedendogli che cosa se ne fa di sapere se Dio esista o no.

**Al che Guido risponde: “Signori, voi mi potete dire a casa vostra ciò che vi piace”. Cioè qui, nel cimitero, siete padroni. Dopodiché: “posta la mano sopra una di quelle arche, che grandi erano, sì come colui che leggerissimo era, prese un salto e fusi gittato dall'altra parte, e sviluppatosi da loro se n’andò.” La brigata resta istupidita chiedendosi che diavolo volesse dire; solo Betto, da uomo intelligente, comprende il significato di quel motto. Loro, pur essendo vivi, sono morti perché si dedicano a nient’altro che feste e gozzoviglie. Cavalcanti, invece, con ideale più alti, filosofo che conosce la realtà del mondo, può staccarsi dal peso della terra con un balzo e oltrepassare la morte.**

## Temi

In questa novella Boccaccio esalta Guido Cavalcanti come emblema dell’intellettuale che non viene compreso dalla massa

# Boccaccio -Griselda

> Narratore → Dioneo

> Re/regina → Panfilo

> Giornata e Tema → 10°, chi con cortesia e magnaminità ha avuto avv. d'amore

## Trama

Il protagonista è il giovane **Gualtieri, marchese di Saluzzo**, che non avendo moglie o figli viene spinto ad accasarsi dai suoi sudditi, preoccupati di restare senza governante.

I sudditi promettono di accettare qualsiasi donna il marchese decida di prendere in moglie. Così, quando la scelta ricade sulla bella popolana **Griselda**, tutti accettano di buon grado. Griselda è infatti capace, con la sua bontà d’animo e gentilezza, di conquistare rapidamente i suoi concittadini.

Griselda. Poco dopo le nozze la ragazza, che grazie al suo carattere dolce e accomodante e alla sua gentilezza d’animo si è subito conquistata l’amore della corte e di tutti i sudditi, vincendo i pregiudizi legati alla sua estrazione sociale, rimane incinta e dà alla luce una bambina. La notizia riempie di gioia tutti quanti, fino a che Gualtieri, “entratogli un nuovo pensier nell’animo, cioè di volere con lunga esperienzia e con cose intollerabili provare la pazienzia di lei”, decide di testare la fedeltà della moglie, e inizia a tormentarla senza alcuna pietà né rispetto.

Dapprima le racconta che il popolo critica la sua provenienza popolare e il fatto che un nobile come lui abbia scelto proprio una semplice popolana come sposa, poi aggiunge che anche la bambina è mal vista in quanto figlia sua. La reazione della giovane, fedele e sottomessa alla figura del marito, stupisce moltissimo il marchese, che intravede in questo atteggiamento una grande saggezza e una notevole forza d'animo. Non pago tuttavia, Gualtieri manda un parente a strappare la bambina a Griselda, dicendole che sarà messa a morte. La madre, straziata dal dolore, ubbidisce tuttavia all’ordine del coniuge, e consegna la bambina. In realtà la piccola non viene uccisa, ma affidata alle cure e all’educazione di un parente di Bologna.

Lo stesso meccanismo perverso si ripete tempo dopo, quando Griselda partorisce un maschietto, ovvero l’erede tanto desiderato da Gualtieri. Quest’ultimo replica la sua abietta condotta 1, sempre convinto di testare così la fedeltà della moglie, e anche il secondogenito viene dato per morto e spedito a Bologna.

Il marchese non è ancora soddisfatto e, nonostante la moglie non si sia ribellata neanche alla presunta uccisione dei suoi stessi figli per rispetto e venerazione del marito, le annuncia di aver domandato la dispensa papale per potersi risposare con una donna socialmente degna di lui. Gualtieri ordina a Griselda di tornarsene da dove è venuta, restituendo la dote ed ogni altro bene materiale acquisito col matrimonio. L’unica richiesta di Griselda, dettata peraltro dall’attenzione per il ruolo sociale del marito, è quella di poter portare via una camicia con cui coprirsi, per non disonorare marchese e figli. Gualtieri richiama quindi la prole da Bologna, e spaccia la figlia, ora dodicenne, per la sua futura sposa. Inoltre ordina a Griselda di preparare tutto l’occorrente per le nozze e, mostrandole la ragazzina, le chiede cosa ne pensa, aspettandosi a questo punto un cedimento da parte della donna. Anche questa volta Griselda resta impassibile, e afferma che la futura sposa è bellissima. Gualtieri a questo punto, commosso dalla fedeltà della moglie, le rivela la verità: i figli non sono mai stati uccisi e sono lì davanti ai suoi occhi, lui la ama moltissimo e d’ora in poi vivranno tutti insieme felici e contenti.
---
title: Gabriele D'Annunzio 
author: Federico Cesari 
tags: [Doc]
date: 2023/03/28
---
# Poetica
## Nietzsche [[Nietzsche]]
D'Annunzio ebbe una particolare prediezione per i greci e il mito. L'infatuazione per la grecità avvenne con la lettura della *Nascita della tragedia* di Nietzsche, da allora D'Annunzio vide nella Grecia una fonte di grandi archetipi. Altro elemento che ispirò il poeta fu il concetto di *superuomo*. Ispiratosi a *Così parlò Zarathustra* D'Annunzio innesterà sul mito dell'esteta un'ideologia di potenza che si estende fino a includere la dimensione politica. D'Annunzio credeva in una dimensione di privilegio di uomini di razza superiore ma soprattutto credeva nella rappresentazione dell'**individuo eccezionale che si pone fuori dalla morale comune e quindi del limite sociale**.

## Estetismo
Inseguendo il mito del superuomo raffinato, anticonformista, dedito a spettacolarizzare la sua vita e a farne un'opera d'arte, comprendiamo come per D'Annunzio il culto della bellezza diventi l'unico valore possibile. Analizzando a fondo l'estetismo d'annunziano comprendiamo come il suo intendere *l'arte per l'arte* ([[Oscar Wilde]]) sia anche un modo per rispondere al nuovo mercato dell'arte che sviliva opere mercifincandole; la morte della bellezza è infatti molto presente nei suoi romanzi.

---
# Prosa
I primi tre romanzi di D'Annunzio appaiono uno di seguito all'altro: *Il piacere, L'innocente, Trionfo della morte*. Vengono poi uniti in un'unica raccolta dal titolo **Romanzi della Rosa**, rosa come simbolo di infinita bellezza ma inevitabile sfioritura (come quella di Andrea Sperelli). Pubblica poi *Forse che sì forse che no* e com e come ultimo esempo di prosa pubblica *la cosiddetta **prosa "notturna"**.

D'Annunzio utilizza la letteratura per costruire un'immagine divina di sè; la presenza dell'autore nei suoi personaggi però non è direttamente autobiografica è più un'immagine proiettata che dà vita a una sorta di **autobiografia fantastica**.

**STILE**
La prosa dannunziana è:
1. ricca di figure retoriche di ispirazione simbolista
2. ricorso alla paratassi con effetto impressionistico con l'intenzione di ispirare emozioni
3. suggestioni musicali (influssi dalla musica tematica di [[Wagner]]) attraferso ripetizioni
4. lessico ricercato e prezioso, fitto di parole rare o desuete, netta predilezione per gli sdruccioli e le varianti inconsuete.

## Il piacere
Pubblicato nel 1889 racconta gli avvenimenti di due anni della vita di Andrea Sperelli.

1885 - Il Romanzo di apre con Andrea a Palazzo Zuccari in trepida attesa di Elena Muti, sua amata passata. Il palazzo è introdotto in modo dettagliatissimo e raffinato e oltre che dagli oggetti, è abitato dalle ansie di Andrea che è incapace di stare fermo. Un ampio flashback narra il momento di rottura della relazione; in questa sezione la corrispondenza tra paesaggio e animo di Andrea è forte. Subito si riconoscono le immagini ricercate e il culto della bellezza di D'Annunzio; Elena è descritta come la *Danae* di Correggio, come se la sua bellezza non fosse esplicabile se non comparandola a un'opera d'arte. 
Il romanzo segue con la descrizione di Andrea: un uomo impregnato d'arte da generazioni. D'Annunzio sviluppa in lui il superomismo contaminato dall'ottica decadente che lo porta a essere superiore agli uomini comuni ma debole moralmente.

1886 - Andrea è in convalescenza per una ferita ricevuta in un duello quando incontra Maria Ferres (notare i due nomi simbolici delle due donne: Elena, Maria).
Finita la convalescenza Andrea torna alla vita di sempre nella capitale dove adesso vive anche Maria Ferres (e Elena). Nella prima notte d'amore con la Ferres Andrea pronuncia il nome Elena. Andrea Sperelli finisce così nel chiudersi nel suo palazzo.

**ANDREA SPERELLI**
D'Annunzio, assoluta incarnazione italiana del Dandy, plasma la figura (in sostanza autobiografica) di Andrea Sperelli come *il nuovo eroe estetico*, il *superuomo* capace di ergersi per le sue doti di esteta e artista (esasperate anche dalla sua stirpe intrisa d'arte). Nonostante questo però Andrea Sperelli decade: si interessa di arte, poesia e musica, senza però in realtà interessarsi di nulla; è un uomo di lusso ma inetto che rappresenta il fallimento e la crisi dell'esteta.

**TEMA DEL DOPPIO**
Ravvisabile sia nella dualità D'Annunzio-Sperelli, sia nelle due figure femminili di Elena e Maria. Le due si contrappongono in sensualità e spiritualità. Infine il tema del doppio orienta anche il legame di Andrea con Roma che fa da sfondo alla nararzione, la Roma dei Papi, barocca di cui Palazzo Zuccari rappresenta il gusto estetico.

## Il Notturno
Fa parte della cosiddetta *prosa notturna*, serie di scritti coincidente con il soggiorno fracese che comprende: *Contemplazione della morte, La Leda senza cigno, Il Notturno*. Le opere della prosa notturna si contraddistinguono per una forte attenuazione della retorica e della carica superomistica. L'aggressività e temi come la sensualità, la bellezza vengono sostituiti da altri come la malattia, la morte, il ricordo d'infanzia.

Il Notturno è il culmine di questo periodo artistico dell'autore; è scritto a seguito di un incidente in volo che rese D'Annunzio temporaneamente cieco. Può essere visto come una sorta di diario della memoria cje si autoritrae mentre si genera. Infatti nell'opera viene sperimentato un nuovo tipo di prosa in cui vengono sovrapposti i piani temporali e vige il frammentismo. 

Non essendo in grado di vedere D'Annunzio guarda dentro di sè andando a ripescare memorie nella sua realtà psichica. Nella prima Offerta  si può notare come D'Annunzio utilizzi svariati termini relativi alla morte: occhi bendati, cecità, supino, oscurità, notte. Le frasi brevi e il frequente uso dell'a capo sono il segno di una struttura che ha perso l'intento narrativo e che procede per istantanee, quelle che [[James Joyce]] definirà *epifanie*.


L'opera è divisa in tre parti, ognuna delle quali è detta **offerta**.
1. Nella prima "offerta" il tema è la sofferenza causata dal dover star rinchiuso a letto, quasi come se fosse in una bara.
2. Nella seconda D'Anunzio ricorda la vita da fanciullo
3. Nella terza sono le visioni di morte e di guerra che fanno da protagonisti.
---
# Poesia (Le Laudi)
Le Laudi sono una collezione di poesie che avrebbero dovuto contenere sette libri, tante quante le stelle delle Pleiadi. I libri sono invece solo quattro: *Maia, Elettra, Alcyoe, Asterope*.

## Alcyone
Anche nell'Alcyone D'Annunzio riprende la dimensione superomistica coadiuvata però a nuovi contesti in cui l'uomo si fonde con la natura. Viene introdotto il concetto di *panismo* ovvero la coincidenza uomo-natura. L'opera è composta da 88 liriche, apre con un proemio *La tregua*e e chiude con un epilogo *Il commiato*. Alcyone è suddiviso poi in cinque sezioni scandite da quattro ditirambi (nell'antica Grecia, un canto corale in onore del dio Dioniso) ciascuno dei quali è preceduto da una lirica preparatoria in latino.

**STILE**
D'Annunzio fa assumere alla parola un ruolo sacrale: questa non racconta ma **crea**. Viene quindi utilizzato un vocabolario aulico, ricco di arcaismi, parole desuete e sdrucciole sfruttando anche vocaboli tecnici in campo botanico o nautico. le strofe sono lunghe e viene utilizzato il verso libero. Lo stile può essere detto impressionistico per le frequenti assonanze e allitterazioni cohe danno musicalità alle poesie.


**UOMO e NATURA**
Il filo conduttore è lo scorrere della stagione estiva dalla prospettiva soggettiva dell'autore. L'io lirico cerca un contatto con la natura e sovrappone lo scorrere della vita del poeta con la vita della natura . D'Annunzio è accompagato da Ermione (Eleonora Duse). Nell'opera la natura si antropomorfizza e l'uomo si vegetalizza in una sorta di **metamorfosi** che ricorda la poesia di Ovidio. Nel paesggio della Versilia D'Annunzio crea una dimensione mitica nella quale vede materializzarsi davanti a lui fauni e ninfe, tutto in un tempo che è ciclico e reversibile.

Il panismo introdotto da D'Annunzio corrisponde con l'identificazione del poeta nell' "Ultimo degli Elleni" con riferimento a Pan, divinità che tende a fondersi con la natura.

**DIONISO-APOLLO**
I DItirambi sono costruiti a partire dalla contrapposizione Dioniso Apollo di Nietzsche. I ditirambi infatti corrispondono al momento vitalistico di carattere dionisiaco in contrapposizione con il momento introspettivo e contemplativo di tipo apollineo. Questo ci fa apire come in Alcyone non sarà solo presente la parte esteriore (come semplice descrizione della natura in uno spazio mitico) ma anche una ricerca interiore che consiste nell'*illusione estiva che l'uomo possa fondersi alla natura*

**MORTE**
Gli ultimi componimenti scandiscono la fine dell'estate e si fanno ricchi di presagi di morte e rimpianti per un Eden perduto (l'estate); questi si fanno anche presagi della morte del mito in accordo con  il tema nietzschano.


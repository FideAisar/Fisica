---
tags: [Doc/subDoc]
---
## **Testo della poesia**

1.  Voi ch’ascoltate in rime sparse il suono

`1. Presso di voi che ascoltate in poesie staccate tra loro il suono`

2.  di quei sospiri ond’io nudriva ‘l core

`2. di quei sospiri d’amore di cui io nutrivo il mio animo,`

3.  in sul mio primo giovenile errore

`3. al tempo del mio primo traviamento giovanile,`

4.  quand’era in parte altr’uom da quel ch’i’ sono,

`4. quando in parte ero un uomo diverso da quello che sono ora,`

5.  del vario stile in ch’io piango e ragiono

`5. (presso di voi che scoltate il suono) dei diversi stili, in cui io piango e mi esprimo`

6.  fra le vane speranze e ‘l van dolore,

`6. fra le inutili speranze e l’inutile dolore,`

7.  ove sia chi per prova intenda amore,

`7. se c’è qualcuno che sappia per esperienza che cos’è l’amore,`

8.  spero trovar pietà, nonché perdono.

`8. spero di trovare presso di lui compassione e perdono.`

9.  Ma ben veggio or sì come al popol tutto

`9. Ma ora mi accorgo chiaramente come per tutto il popolo`

10.  favola fui gran tempo, onde sovente

`10. sono stato per molto tempo oggetto di dicerie, motivo per cui spesso`

11.  di me medesmo meco mi vergogno;

`11. ho vergogna di me stesso dentro di me;`

12.  e del mio vaneggiar vergogna è ‘l frutto,

`12. e la vergogna è il risultato del mio vaneggiare,`

13.  e ‘l pentersi, e ‘l conoscer chiaramente

`13. e il pentimento e il sapere con chiarezza`

14.  che quanto piace al mondo è breve sogno.

`14. che tutto ciò che riguarda la vita terrena è di breve durata.`

## **Parafrasi discorsiva**

Presso di voi che ascoltate in poesie staccate tra loro il suono di quei sospiri d’amore di cui io nutrivo il mio animo, al tempo del mio primo traviamento giovanile, quando in parte ero un uomo diverso da quello che sono ora, (presso di voi che scoltate il suono) dei diversi stili, in cui io piango e mi esprimo fra le inutili speranze e l’inutile dolore, se c’è qualcuno che sappia per esperienza che cos’è l’amore, spero di trovare presso di lui compassione e perdono. Ma ora mi accorgo chiaramente come per tutto il popolo sono stato per molto tempo oggetto di dicerie, motivo per cui spesso ho vergogna di me stesso dentro di me; e la vergogna è il risultato del mio vaneggiare, e il pentimento e il sapere con chiarezza che tutto ciò che riguarda la vita terrena è di breve durata.

---


---
title: Leopardi
author: Federico Cesari 
tags: [Doc]
date: 16.09.2022
---
# Giacomo Leopardi
## 1 Vita
Nasce nel 1798 a Recanati, una piccola cittadina al tempo della periferia dello Stato Pontificio. Il luogo di nascita fu purtroppo sterile di stimoli intellettuali per lui.
Fin da giovanissimo viene messo a studiare dal padre (in modo quasi ossessivo) il quale negli anni aveva usato ogni propria risorsa economica per formare una ricchissima biblioteca. Trascorse gli anni della gioventù in un continuo *studio matto e disperatissimo.* Gli studi di Giacomo furono in gran parte da autodidatta, conosceva in modo approfondito latino, greco, tedesco, francese e spagnolo.
All'età di 18 anni Leopardi prende il passaporto all'insaputa del padre e medita di scappare; viene però scoperto dal padre che glielo impedisce. 

### 1.1 Viaggi in Italia
Nel 1822 lascia Recanati e si reca a **Roma**, città che con l'ignoranza, la corruzione e l'inerzia dell'aristocrazia lo deluderà moltissimo. In questo periodo comincia uno scambio di lettere con *Pietro Giordani*, studioso illuminista liberale e suo estimatore.
Da lì in poi si sposterà tra Pisa, Firenze e Recanati.
Nel 1830 si stabilisce a **Firenze** dove condivide le spese con *Antonio Ranieri*, studioso una decina d'anni più giovane di Leopardi. Negli ultimi anni a Firenze subentra anche la sorella di Antonio: Paolina Ranieri. La ragazza aiuta Leopardi a trascrivere le sue poesie e lo aiuta con le cure a cui è sottoposto.
Terminato il soggiorno fiorentino trova dimora a Napoli; qui stipula un contratto con un editore per la pubblicazione di tutte le sue opere.
Il 14 giugno 1837 Leopardi muore gravemente malato a Napoli. 
### 1.2 Studi
Inizialmente gli studi di Leopardi erano di tipo erudito, scriveva trattati e saggi di carattere letterario e scientifico. Successivamente si applica allo *studio del bello* per poi darsi allo *studio del vero* attuando una vera e propria transizione filosofica.
## 2 Teoria del piacere
Viene ripresa da Leopardi dopo gli interventi di sensisti e illuministi, venne introdotta da [[Lucrezio]].
La *teoria del piacere* sostiene che l'uomo nella sua vita tenda sempre a ricercare un piacere infinito come soddisfazione di un desiderio illimitato, Leopardi rielabora questa teoria aggiungendo che l'uomo trova piacere solo nell'attesa e nell'inconsapevolezza di ciò che accadrà in futuro. La natura porta l'uomo ad un'illusoria felicità.
### 2.1 Pessimismo
L'intera esistenza di Leopardi è caratterizzata dal *pessimismo*; individuale ma che si evolve in *storico* e poi *cosmico*.  Il dolore è strumento di conoscenza in quanto fonte di una riflessione che accompagna tutta la vita del poet; lo porta a scrivere poesie come "La sera del dì di festa".
**Pessimismo storico:** Leopardi credeva che gli uomini antichi non fossero razionali ma più legati all'azione e all'immaginazione. La razionalità è stata sviluppata in seguito ed è la *causa dell'infelicità dell'uomo.*
Più precisamente Leopardi sosteneva che più l'uomo era vicino alla natura più era felice, in questa fase l'immagine della Natura è buona benefica. Nello [[Zibaldone]] fa un'attenta analisi del mito della genesi.
**Pessimismo cosmico:** è l'esasperazione del pessimismo storico esteso a tutta l'umanità anche presente. La natura, che ora viene considerata maligna, dopo aver generato un uomo, tende a eliminarlo per dar luogo ad altri individui in una lunga vicenda di produzione e distruzione. Quindi Leopardi è *darwiniano ante litteram*, crede che lo scopo unico dell'uomo sia quello di propagarsi e che *l'unico bene sia il **non essere***, non nascere è la cosa migliore.
### 2.2 Ottimismo
Al concludersi della sua vita Leopardi riacquista una visione *ottimista* del mondo. Ragiona sul fatto che gli uomini, pur sottostanti alla natura, la possono sconfiggere coalizzandosi contro di essa.

---
title: Seneca - testi in italiano 
author: Federico Cesari 
tags: [Doc]
date: 2023/01/16
---
# Seneca - testi in italiano

## Gli schiavi
[[Seneca (diviso per temi)#^7604b0|Seneca: rapporti umani]]

[1] Ho saputo con piacere da persone provenienti da casa tua che tu vivi in modo familiare con i tuoi schiavi: questo comportamento si addice alla tua saggezza e alla tua finezza culturale. “Sono schiavi.” Ma no, sono uomini. “Sono schiavi”. Ma no, coinquilini. “Sono schiavi”. Ma no, umili amici. “Sono schiavi.” Ma no, compagni di schiavitù, se pensi che alla sorte è lecito lo stesso tanto su entrambi.

[2] Perciò io derido quella gentaglia che giudica disonorevole cenare in compagnia del proprio schiavo; perché se non per il fatto che una consuetudine molto superba ha imposto intorno al padrone che cena una folla di schiavi in piedi? Egli mangia più di quanto contiene e con grande avidità appesantisce lo stomaco gonfio e ormai disabituato alle funzione di stomaco tanto da rigettare tutto con maggior fatica di quanta ce ne abbia messa per ingurgitare. 

[3] E intanto a quegli schivi  infelici non è concesso muovere le labbra neppure per parlare: ogni bisbiglio è punito col bastone e neppure i rumori involontari: tosse, starnuti, singhiozzo sfuggono alle percosse; interrompere il silenzio con qualche rumore comporta una punizione difficile; devono tenere duro  e stare tutta la notte in piedi digiuni e zitti.

[4] Così accade che coloro a cui non è concesso parlare in presenza del padrone ne sparlino. Invece quei servi a cui non tanto era concessa la parola in presenza dei padroni quanto con i padroni stessi, la categoria di quelli che non avevano la bocca cucita, erano pronti a offrire la testa per il padrone e ad attirare su di sé un pericolo imminente; parlavano nei banchetti, ma tacevano sotto tortura.

[...]

[10] Considera che costui, che tu chiami tuo schiavo, è nato dallo stesso seme, gode dello stesso cielo, respira, vive, muore come te! Tu puoi vederlo libero, come lui può vederti schiavo. Con la sconfitta di Varo la sorte degradò socialmente molti uomini di nobilissima origine, che attraverso il servizio militare aspiravano al grado di senatori: qualcuno lo fece diventare pastore, qualche altro guardiano di una casa. E ora disprezza pure l’uomo che si trova in uno stato in cui, proprio mentre lo disprezzi, puoi capitare anche tu.

[11] Non voglio cacciarmi in un argomento tanto impegnativo e discutere sul trattamento degli schiavi: verso di loro siamo eccessivamente superbi, crudeli e insolenti. Questo è il succo dei miei insegnamenti: comportati con il tuo inferiore come vorresti che il tuo superiore agisse con te. Tutte le volte che ti verrà in mente quanto potere hai sul tuo schiavo, pensa che il tuo padrone ha su di te altrettanto potere.

## Il tempo 
[[Seneca (diviso per temi)#^02abb1|Seneca: il tempo]] 

[1] Fai così, o mio Lucilio, rivendica te stesso per te, e il tempo che finora ti veniva portato via o sottratto o ti sfuggiva, mettilo da parte e custodiscilo. Persuaditi che queste cose stanno come ti scrivo. parte del nostro tempo ci è strappata via, parte sottratta, una parte scorre via. Ma lo spreco più vergognoso è quello che avviene per trascuratezza. E se vorrai farci attenzione, gran parte della vita scorre via nel far male, la massima parte nel non far nulla, tutta la vita nel fare altro. 

[2] Trovami uno che attribuisca un qualche valore al tempo, che apprezzi il valore di una giornata, che comprenda di morire giorno dopo giorno. In questo ci inganniamo, per il fatto che noi vediamo la morte davanti a noi: gran parte di essa invece è già passata; tutto il tempo che ci sta alle spalle appartiene alla morte. Fa’ dunque, o mio Lucilio, ciò che mi scrivi di stare facendo: tienti stretta ogni ora. Così potrai dipendere meno dal futuro, se prenderai possesso dell’oggi. Mentre si differisce, la vita passa. 

[3] Tutto ci è estraneo, Lucilio, solo il tempo è nostro; la natura ci ha fatto entrare in possesso di questa sola cosa, fugace e incerta, da cui ci esclude chiunque vuole. E la stoltezza degli uomini è così grande che si riconoscono debitori per avere ottenuto beni di scarsissima importanza e valore, certamente recuperabili, mentre nessuno che abbia ricevuto il tempo in dono, ritiene di essere in debito; questo è invece l’unico bene che neppure una persona che prova gratitudine può restituire. 

[4] Forse chiederai che cosa faccio io, che ti dò questi consigli. Te lo dirò con franchezza: ciò che accade a chi vive nel lusso, ma che tiene in ordine i conti: mi torna il conto delle spese. Non posso dire di non perdere nulla, ma dirò che cosa perdo e perché e in che modo; renderò conto della mia povertà. Ma a me accade ciò che accade alla maggior parte di coloro che sono ridotti in miseria non per colpa loro: tutti li compatiscono, nessuno li soccorre. 

[5] Quale conclusione, dunque? Non considero povero colui al quale è sufficiente quel poco, se pur minimo, che gli resta. Quanto a te, tuttavia, preferisco che custodisca i tuoi beni; e comincerai per tempo. Infatti, come ritenevano i nostri antenati, «è tarda l’economia quando si giunge al fondo»; sul fondo rimane non solo la parte più piccola, ma anche la peggiore.